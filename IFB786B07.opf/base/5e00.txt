[A:toc-1]dkar chag1 mchod par brjod pa dang mtshams sbyor ba/ p. 12 sku'i skye ba snga ma'ispyod pa/ p. 43 sku'i skye ba 'di 'khrungs tshul/ p. 64 rgyal ba rnams kyi rjes su
zhugs pa/ p. 85 sngon gyi dge ba'i bag chags bzang pos rigs sad pa/ p. 96 mkhas shing grub pa'i skyes bu drug bcu rtsa drug la brten pa/ p. 107 rnam par dag pa'i dam tshig
la nan tan du mdzad pa/ p. 918 bsam pa las byung ba'i shes rab kyi klong phyogs med du brdol ba/ p. 949 yon tan thams cad la gong nas gong du 'gyur legs par thon pa/
p. 9510 mtho dman gyi skye bo thams cad dang 'grogs pa/ p. 9511 mched grogs dang slob ma la bzod pa'i go cha sra ba/ p. 9612 'jig rten gyi gtam sna tshogs la gtso bor ma
mdzad pa/ p. 9712 dge ba'i gshes gnyen su la'ang phrag mi dog pa/ p. 9714 sku'i spyod pa rnams shin du gtsang ba/ p. 98[A:toc-2]15 'jig rten gyi rnam g.yeng thams cad je
chung la btang ba/ p. 9916 bsam gyis mi khyab pa'i mkhyen pa mnga' yang tha mal pa ltar mdzad pa/ p. 10017 gdul rgyud dam pa'i chos ci 'byor du sbyor ba/ p. 10118 mi mthun
pa'i phyogs thams cad ting nge 'dzin gyis bzlog pa/ p. 10219 'gyur dang yig 'jog mang du gnang bas bstan pa gsal bar mdzad pa/ p. 10420 zab pa dang rgya che'i gsung gi
rgyun skyes bu chen po rnams kyis rjes su bzlos pa/ p. 10921 gsol ba ji ltar btab pa bzhin du yun du bzhugs pa/ p. 11022 mnal lam yang sgyu ma'i rnam 'phrul ltaraspyod par
nus pa/ p. 11222 sgrib pa med pa'i chos kyi sgo phul du byung ba mngon du brnyes pa/ p. 12424 slob ma mchog dman bar chos ston pa/ p. 13325 deb ther sngon po sogs brtsams
pa/ p. 16926 ma 'ongs pa'i dus kyang rnam par thar pa rgyun mi 'chad pa/ p. 173

/ / dpal ldan bla ma dam pa mkhan chen thams cad mkhyen pa don gyi slad du mtshan nas smos te gzhon nu dpal gyi rnam par thar pa yon tan rin po che mchog tu rgyas pa'i ljon
pa zhes bya ba bzhugs so/ /

1 mchod par brjod pa dang mtshams sbyor ba/thugs rje mtshungs pa med pa'i bla ma dang sangs rgyas dang byang chub sems dpa' thams cad la gus pa chen pos phyag 'tshal lo/ sngon
gyi bskal pa mang por rlabs chen tshogs gnyis spyod pa du ma spyad pa las/ sku tshe 'dir yang gzhon nu nyid nas byang chub sems dpa'i rigs kyi rtags rnams dang / skye
bas thob pa'i mkhyen rab phul byung ldog pa med pa'i brtson 'grus phun tshogs pas/ snyigs ma'i dus su thub dbang bstan pa yongs su rdzogs pa'i dpal mnga' la phyag 'tshal/
gang gi mkhyen pas gsung rab dgongs 'grel dang bcas phyogs 'dir bzhugs rnams kun mkhyen nas/ gzhan la brtse bas legs bshad mtha' dag dpe 'khyud med par brtse ba'i dgongs
pas rjes su ston/ rgyal ba'i 'phrin las 'phel ba la dgyes mdo sngags brtsom pa'i 'phrin las rmad du byung / mchog gi bla ma lung rtogs yon tan khur gyis lci bas bla ma'i
bla mar 'dud/ rje btsun rnam thar bsam gyis mi khyab pa'i/ rin chen ljon pa mdor bstan yal ga rnams/ rgyal bshad 'dab ma 'bras bzang du mas mdzes/ dad mos sa chen spo las
mngon par 'khrungs/ de yang bdag cag gis yongs su 'dzin pa chen po de ni/ sku'i skye ba snga ma mang por rlabs che'i spyod pa rab tu spyad pa/ sku'i skye ba 'dir yang
kha na ma tho ba med pa'i rigs su 'khrungs pa/ rgyal ba rnams kyi rjes su zhugs pa yongs su rdzogs pa/ sngon gyi dge ba'i

bag chags bzang pos rigs sad pa'i skyes bu chen po/ mkhas shing grub pa'i skyes bu drug bcu rtsa drug la brten nas thos bsam phyogs med du mdzad pa/ rnam par dag pa'i dam tshig
la nan tan du mdzad pas bla ma rnams kyis byin gyis brlabs pa/ bsams pa las byung ba'i shes rab kyi klong phyogs med du brdol ba/ yon tan thams cad la gong nas gong
du 'gyur legs par thon pa/ mtho dman gyi skye bo thams cad la sngon ji lta ba bzhin du 'grogs pa'i gzhung bzang ba/ mched grogs dang slob ma dang 'khor dang nye phyogs su
bzod pa'i go cha sra ba/ chos zab mo la bzod pa rab tu thob pa/ pha rol tu phyin pa dang gsang sngags kyi phyogs la po ti 'di tsam zhig mkhyen pa yin zer ba'i tshad sus
kyang bzung bar mi nus pa/ spobs pa'i mtha' gang la'ang gtugs pa med pa/ bas mtha'i gnas rnams su bzhugs te zab pa dang rgya che ba'i chos kyi 'khor lo rab tu skor nas gdul
bya yongs su smin par mdzad pa/ 'jig rten gyi gtam sna tshogs la gtso bor ma mdzad par dam pa'i chos kyi 'brel ba'i gtam kho nas dus 'da' bar mdzad pa/ dge ba'i gshes
gnyen su la'ang phrag mi dog par yang dag pa'i bstod pa mdzad pa/ dman pa rnams la 'ang brnyas par mi mdzad pa/ sku'i spyod pa rnams shin du gtsang ba/ mdzad spyod thams
cad mtha' gnyis dang bral bar spyod pa/ 'jig rten gyi rnam g.yeng thams cad je chung je chung la btang nas bya bral gyi brtul zhugs je bzang je bzang du gtong ba/ bsam gyis
mi khyab pa'i mkhyen pa mnga' yang tha mal pa ltar mdzad pa/ gdul bar bya ba ji snyed pa'i rgyud dam pa'i chos dang ci 'byor du sbyor ba/ snyan pa'i grags pas phyogs kun
du khyab pas che dgu thams cad kyis zhabs kyi padmar phyag byas pa/ mi mthun?'thun pa'i phyogs thams cad sgyu ma lta bu dang rjes su 'thun pa'i ting nge 'dzin gyis bzlog
par nus pa/ spyir snyigs ma'i dus 'dir sangs rgyas kyi bstan pa la bya ba rgya chen po dang / bye brag tu 'gyur dang yig 'jog mang du gnang bas bstanapa gsal bar mdzad
pa/ zab pa dang rgya che ba'i gsung gi rgyun thams cad skyes bu chen po

rnams kyis rjes su bzlos pa'i phrin las phun sum tshogs pa dang ldan pa/ gsol ba ji ltar btab pa bzhin du yun du bzhugs par bzhed pa'i thugs rje chen po mnga' ba/ mnal lam
gyi 'jug pa yang sgyu ma'i rnam 'phrul ltar spyod par nus pa/ sgrib pa med pa'i chos kyi sgo phul du byung ba mngon du brnyes pa/ slob ma mchog dman bar ma'i skal ba dang
mtshams pa'i chos ston pa la ngal ba mi mnga' ba/ ma 'ongs pa'i dus kyang sems dpa' chen po'i rnam par thar pa rgyun mi 'chad pa zhes bya ba ni/ rags pa'i sde tshan rnam
par dbye ba'i mdor bstan gyi yal gas phyug par gyur pa nyid do/ / da ni de rnams rgyas par bshad pa'i 'dab ma rab tu rgyas shing don bzang po'i 'bras bus mngon par brjid
pa spros te brjod pa la/ 2 sku'i skye ba snga ma mang por rlabs po che'i sbyod pa rab tu spyad pa zhes bya ba ni/grub chen u rgyan pa'i slob ma go lung pa gzhon nu dpal
du gyur to zhes bya ba dang / 'jig rten gyi bya ba btang ba'i brtul zhugs la gnas pa sha stag tu 'khrungs pa las 'di ni brgya dang bcu bdun pa yin no/ zhes lhag pa'i lhas
mnal lam du lung bstan pa dang / bsam yas su phyin pa'i tshe/ khyad par du dad pa 'phel zhing dang po sangs rgyas kyi bstan pa 'dzugs pa'i dus su nges par bya ba rnams la
gtogs pa zhig yin bsam pa skye ba zhig yong gi 'dugasu yin ni mi shes bstan pa 'dzugs pa'i dus su nges par bsam yas su skyes pa 'dra gsung zhing / bsam yas bzhengs pa'i
lo rgyus dang / rgyal blon rnams kyi bya ba ji ltar mdzad pa dang / mkhan po bo dhi sa twa dang slob dpon padma phebs nas bstan pa btsugs pa dang / lo tsA ba chen po rnams
kyis chos ji ltar bsgyur ba gsung dus spyan chab mang du 'byin zhing / gus pa'i rnam 'gyur cher mdzad pa dang / snar thang nas jo mo nang mjal du phebs pa'i phyir lam/
brag ram du byon/ de ni se ba mang du 'dug pa la se 'bru rnams mthus/ gtsug lag khang der phebs nas bzhugs pas de'i tho skor gyi skye bo rnams kyi tsam pa dang dar ba la
sogs mang du khyer nas 'bul du byung / der phebs ma thag nas de rnams su shin du bag phebs pa dang yul yin pa snyam byed pa dang / gtsug lag khang de'i nang du phebs pa
tsam gyis sngar 'dris rgyus yod pa snyam byed pa dang / ka gdong 'di rnams su yangachos kyi bshad pa la

sogs pa chos phyogs kyi bya ba mang po zhig bdag gis byas pa yin snyam pa'ang yun ring bar byung / brag ram der yang nges par skyes pa 'dug gsung / 'ji lha khang stengs su
bzhugs pa'i tshe bla ma bkra shis bsod nams pa zhes bya ba'i rnal 'byor gyi dbang phyug skyes bu dam pa/ dus kyi 'khor lo la sogs pa'i sku yon tan shin du che ba/ khrid kyis
gdul bya smin par mdzad pa de la sogs pa la chos gsungs tshe khong gi gsung nas drung pa bcom ldan rigs ral yin snyam du yang yang nyams la 'ong ba zhig byung zhus par
'dug cing / bdag gi bla ma mtshungs med nam mkha' blo gros kyi zhal snga nas ni/ kho bo'i bla ma dam pa 'di dpal phag mo grub pa dpon slob kyi skor de na bzhugs pa zhig
cis kyang yin bsam pa yod gsung / chos rje rin po che lo chen gyi zhal nas/ mdo sngags thams cad la mkhyen pa mtha' yas shing / lo tswa byang ba dang de'i rtsom pa rnams
la'ang dgyes par snang bas/ nges par rong zom chos kyi bzang po'i sku skye yin pa 'dra zhes bdag la yang yang gsungango / / mkhyen pa dang mdzad pa'i tshul gang la brtags
kyang sku'i skye ba snga ma ma mang por nges par sbyangs pa chen po mnga' ba zhig ste/ rdo rje 'dzin pa chen po slob dpon rdor bzang pa zhes bya ba'i mi phyed pa'i dad
pa dang ldan pa de la/ zhal snga nas/ slob dpon pa khyed nga'i yon tan rnams la ci sems gsung / sku yon tan ngas dpag par ga la nus/ sku skye 'di kho nar sbyangs pa'i sku
yon yin bsam pa cig ma byung zhus pas/ ha ha de skad byas chog pa lta bur yang 'dug ngas rgyud bla ma 'di dang por blo la bzung ste zin pa dang go ba mnyam du byung nas
slob gnyer gsar du byed ma dgos/ dus phyis su song nas kyang zhib cha kha yar la blo bskyed ni byung / gzhan dang po rang shar ba de bsgyur ma dgos gsung / de 'dra ba'i tshul
gzhan yang mang du yod pa 'dra zhes slopa dpon smon lam grags pas/ rje nyid kyi gsung zin bris su btab pa las byung ngo /3 sku'i skye ba 'dir yang kha na ma tho ba med
pa'i rigs du 'khrungs pa zhes bya ba ni/zhal snga nas nged tsho bod rgyal po'i blon po 'gos rgan gyi rgyud pa yin/ 'gos yul 'bring mtshams nas chad par 'dug gsung ste/
yab mes snga mo'i dus su?du dbus su lhags nas/ rgya sman yang po sar phebs te yang po'i lho'i gad pa

dam pa 'di'i stengs su nged kyi pha mtsher gyi ra ba zhig gtsigs pa yin zer nas bzung pas ngam pa rar grags te de nas mang du mched/ yab mes snga mo'i mi cig 'ju phu'i co btsan
gyi 'khor du skyes nas de mi rnams kyis mthong bar nang du 'ong / de la lto skom ster kho'i lham sdogs kyang 'debs dgos/ res lto za 'phro la chu byang khar co btsan
dpon g.yog byon zer 'gro ba yang yod/ dus phyi zhig na a mi kun rgyal zhes bya ba byung / de la spun zla bsam rdor dang grags bzang bya ba yod de/ grags bzang gi rgyud da
lta'i khyu ma ba 'di rnams yin/ bsam rdor gyi rgyud la bsod rgyal zhes bya ba'i dge bshes blo gsal zhig yod pa la mched zla lta bur dgongs te thugs rjes bzung na'ang gzhon
nu la 'das/ yang a mi sangs rgyas skyabs shes bya ba la bu dpon kun dang slob dpon sang grags pa gnyis/ gzhan ma mi gcig pa cig dang gsum byung ba'i dpon kun gyi rgyud
rnams ra mo che dang chos 'khor gling sogs skyid shod du gzhi 'chas/ slob dpon sang grags pa ni yab la longs spyod med par sgye gcig dang phor ba gcig bsnams nas spyan g.yas
su byon/ mkhan chen sangs rgyas rgyal mtshan pa'i zhabs la gtugs nas rab tu byung / sgos kyi slob dpon shes rab dpal ba la brten nas spyod 'jug la slob gnyer mdzad pas
legs par mkhyen nas/ phyis 'chad nyan kyang mdzad/ dkar nag gi rtsis dang gshin po rjes su 'dzin pa'i cho ga la sogs pa yon tan du ma dang ldan pa byon te/ drug bcu rtsa
drug pa bya'i lo la gshegs/ kun rgyal la bu 'byung gnas rdo rje zhes bya ba 'jig rten gyi lo rgyus la sogs smrabazang ba zhig byung ste/ ston ming ston pa 'byung gnas
rdo rje zhes kyang bya/ de 'og bsam gtan 'phel te gzhon nu la 'das/ de 'og ston pa tshul khrims bsam grub bo/ 'byung gnas rdo rje dang sri thar skyid gnyis la sras lnga dang
sras mo gsum byung ba'i sras che bas khyim gzung ste ring po ma lon par 'das/ de 'og kyang snga mor 'das/ bzhi pa bla ma nam mkha' bzang ste/ thugs rab che zhing skyes
bu dam pa mang po'i zhabs la gtugs nas bsgom chos mang du zhus/ lnga pa slob dpon mgon rdor ro/ bu mo che

ba rdo rje skyid/ de 'og bu 'dren/ de 'og rin chen skyid rnams so/ chos rje rin po che ni sras gsum pa ste/ rgya sman lha khang gi mda' grong nag mo/ de'i nang nas kyang dbus
khyim zhes bya bar chu pho spre'u'i lo spyi lo 1392la sku bltams pa/ ring po ma lon par yab kyis na bzas btums nas khur te spyan g.yas su byon pa'i lam rtsig kha cig tu
bzhugs su bcug nas yab kyis khams bsang ba thugs kyis dran/ de rjes gzhan ni ma dran par snang yang khams shin tu dwangs pa yod pa'i rtags su 'dug gsung / yab snga mo nas
mi lag tu song bas yum gyis legs par bskyangs/ nyin cig khang pa'i thog na bzhugs pa la yum gyis phyi rol nas rtsa dum cig khur nas nang du byon pa la dgyes ches te rgyugs
pas khang pa'i rgya mthongs sum brtsegs la sbab tu lhung ba yum gyis bar snang nas bzung bas ci yang ma nyes/ spyir ma 'di drin che/ khyad par nga'i mas nged rnams bskyangs/
de res kyang bar snang nas ma zin na 'chi bar 'dug drin che zhes yang dang yang du gsung bar mdzad/ sku lus ngan zhing gcong che ba zhig yod pas sku nye rnams 'dis
'jig rten ni mi pher bar 'dug pas btsun pa 'chol zer ba byung bas/ de dus gcong che ba de bsod nams rang du byung / de nas klog la thugs sbyang mdzad cing dbyar thog 'ga'i
bar du phyugs ma skyong du ri la byon pas/ nyin gcig ri khar lham ya gcig stor bas/ yul zhal tsha ba'i stobs kyis 'thab kyis dogs nas sang zhog nang du 'tshol ba skad
byas pa/ yul gyis go nas 'bar du byung gsung /4 rgyal ba rnams kyi rjes su zhugs pa yongs su rjogs pa zhes bya ba ni/dgung lo dgu bzhes pa 'brug gi lo'i 1400dpyid mkhan
chen rin po che sangs rgyas bstan pa zhes bya ba'i skyes bu chen po/ sku btsun pa'i mthar thug pa/ thugs rgyud bzang ba/ byang chub kyi thugs legs par sbyangs pa/ rgyal
sras thog med pa la sogs pa'i skyes bu dam pa mang po'i zhabs la gus par gtugs pa/ bka' gdams kyi chos lugs 'dzin pa de spyan g.yas dgon pa'i slob

dpon gyi sar bzhugs pa'i dus su mkhan po zhus shing slob dpon la sogs dge 'dun gyi dbus su rab tu byung ba dang dge tshul gyi sdom pa legs par mnos/ dgung lo bcu dgu bzhes
pa lcags pho stag gi lo spyi lo 1410la/ yar lung dpal 'bar yang rtse na sngar gyi mkhan po de nyid dang / mkhan chen rin po chergyal bzang pa/ sku che na'ang thugs shin du
mnyen zhing las chog byang bas las kyi slob dpon du gsol ba btab/ bla ma rkyang chen pa la gsang ston zhus/ de dus btsun pa'i mthar thug pa btsan thang pa tshul yos la
sogs pas las kyi kha bskang ste slob dpon bsam bzang pa dang dpon slob gnyis kyis bsnyen par rdzogs pa mdzad de/ nyan thos kyi theg pa la zhugs pa yongs su rdzogs par gyur
to/ chos rje de bzhin gshegs pa karma pa sprul sku chos dpal bzang po dang / shangs pa kun mkhyen pa dang / paN chen ba na ratna'i drung du byang chub mchog tu thugasabaskyed
cing / chos rje gung snang ba la bde mchog dril bu lus dkyil gyi dbang bskur ba nod par mdzad pa'i tshul rgyas par 'og tu bshes gnyen so so bstan pa'i skabs su 'byung
ba bzhin no/ /phyis rje rin po che'i gsang sngags lam rim na dang por phyi dkyil du ma zhugs par lus dkyil du zhugs mi rung zhing zhugs na 'gal ba chen por gsungs 'dug
pa gzigs pas cung zad go rim nor 'dug dgongs na'ang / rje rang gis kyang dang por gsan pa'i dbang de dril bu lus dkyil du 'dug gsung / gsang sngags kyi dkyil 'khor du zhugs
pa'i thog ma ni de'o/ de ltar sdom pa gsum yongs su rdzogs par thugs rgyud la mnga' zhing nyes ltung phra mo dag kyang mod la sbyong bar mdzad de mdor na kha na ma tho
ba'i skyon gyis ma gos par bzhugs so/ /5 sngon gyi dge ba'i bag chags bzang pos rigs sad pa'i skyes bu chen po zhes bya ba ni/spyir theg pa chen po'i rigs sad/ khyad par
sangs rgyas kyi zhing phyi rol yangs pa mngon par rtogs pa 'gyur ba'i rigs sad pas nges don gyi chos skad thams cad kyi klong rdol/ mdo sde zab mo rnams kyi drang ba dang
nges pa'i don rnam par 'byed pa la thogs pa med par gyur pa yin mod kyi/ 'dir dngos su brjod par bya ba ni 'phral gyi mdzad pa thams cad stabs yags kyi dbang gis byung
ba ma yin gyi

chos kyi rjes su 'brang ba'i rigs sad de mdzad pa thams cad la thugs kyis nges par brtags shing dpyad pa sngon du 'gro ba yin te/ de yang dang po rtse thang du gra skor mdzad
pa'i rjes de la da de mdun ma ji 'dra zhig mdzad pa legs dgongs nas thugs kyi dpyod pa hur thon pa 'khrungs te/ kha cig slob gnyer byed par 'dug kha cig nor sgrub par
'dug kha cig dpon la rten nas mi tshugs sgrub par 'dug ste/ da ngas nor yang mi sogs/ lus la shed mong med pas dpon cig la rten pa'i mi g.yog kyang mi pher bas/ dpe cha shog
gu kha yar re lta ba 'di 'ong yang 'ong / legs kyang legs par 'dug pas thag rbad de bcad pa yin dus phyis kyi yon tan thams cad kyang sems kyi thag chod de kho na las
byung ba yin/ de nas res brtson 'grus chen po ma brtsams par sos dal du lus/ res dum re lta rtog byas te sems de gcig pu'i drin gyis yon tan thams cad byung ba yin pas khyed
rang rnams kyang ci 'ong legs par sems dgos pa yinazhes gsung ngo /6 mkhas shing grub pa'i skyes bu drug bcu rtsa drug la brten nas thos bsam phyogs med du mdzad pa
ni/rab tu byung nas lo gsum gyi bar du dbyar yum gyi las grogs re tsam mdzad pa ma gtogs spyan g.yas su khu bo slob dpon sang grags pa'i sar bzhugs te/ byang chub sems dpa'i
spyod pa la 'jug pa la thugs legs par sbyangs/ slob dpon shes rab dar ba zhes bya ba'i skyes bu dam khro rnal 'byor yan lag drug pa/ sku nyams su bzhes pa de la'ang spyod
'jug gsan/ de dus dbang grags pa rgyal mtshan bsnyel ba'i sku rim la spyan g.yas pa rnams kyi phogs blangs nas sman bla mang du gtong dgos byung bas dang por tshar kha
yar cig dpe thog nas btang pas thugs la zin nas slob dpon sang grags pa'i dbon po 'di shes rab can zhig 'dug ces grags/ ston pa dbang 'od na re drung pa 'di dang po nas
thugs rab che ba rang cig yod pa yin/ nged btsun chung tshes gyi dro skyo bsangs byas nagla khyams su phyin pas khyams kyi rtsig ngos la shes rab snying po bris yod pa
de bklags pas drung pa 'di na re/ ha ha ngas blo la

zin byung gsung / mi bden byas pas 'o na khyed rang tsho nga'i mig la lag pa khob la ltos shig gsung nas bton pas tshang mar thon byung pa yin zer nas dad par byed 'dug go/
dgung lo bcu gnyis bzhes pa chu mo lug gi lo'i spyi lo1403dgun chos kyi dus su rtse thang du slob gnyer la phebs/ yum gyi nye ba'i phyogs ded nas slob dpon bsam grub bzang
po ba'i sar bzhugs/ tshad ma rnam 'grel la thugs sbyangs/ sku na gzhon pa dang gra pa gzhan su yang mi 'dug khros thugs shin tuskyo bar byung nas nga lhags ba 'ur ba cig
gis khyer nas spyan g.yas su sleb byung na dga' ba la snyam pa byung / slob dpon yang spyan rtsa dmar shig ge ba zhal ngo kyang nag pa/ non shin du che bar 'dug pas 'dis
cig brdung du 'ong dgongs pa byung / de nas shing pho spre'u'i dpyid kyi dus/ mdo lung pa'i phu'i chos sdings dgon par chos bar la phebs de dus slob gnyer ba zla bo cig
byung / bgro gleng brtsis pas dpyid thog de la bgro gleng chags pa ma gtogs phyis gzhan du slob ma dgos/ dbyar de gra pa dpung che bar 'dus/ bya lo la gra phyi tshong 'dus
su gra tshang thams cad kyis chos bar la byon/ slob dpon ston shAka pa la phar phyin gsan/ phag lo'i bar du tshad ma'i gzhung dang nor bzang TI ka la thugs legs par sbyangs
pas rnam 'grel legs par thugs su chud/ de'i bar la slob dpon pa'i phyag 'jug kyang mang du khur/ lan cig sa rub gdong cig tu phyag bcug pas bros thar te/ chos sdings
kyi ri'i mthur la bros pas ma zin par rjes na mar rbab mdzad byung bas thugs rab tu skrag nas bros pas gad g.yang chen po dpangs shin du mtho ba cig la bang thal yang
/ zhing kha cig tu babs pa la sogs pa grangs kyis mu chod pa'i sbyongs spyod byung ste/ nga rang gi don la phyag bcug pa yin dgongs pa ma gtogs dad pa log pa cig kyang ma
skyes/ de'i stobs kyis sgrib pa dag nas phyis kyi yon tan thams cad des byung ba yin par 'dug gsung / khyi lo'i dgun rtse thang du gzhung skyur dang bshad ston mdzad/

dgung lo bcu drug bzhes pa phag gi lo spyi lo 1407la 'on gyi rgyal bzangs su gra tshang thams cad kyis chos bar la byon/ de'i sos de skyid shod phyogs su gra skor la phebs
par dgongs pa la/ rgyal bzangs su dpyid de rims kyi bsnyel gzhis btab pa dang / sku lus thams cad shu bar song ba cig byung pas sman bcos la bskyed ci yang ma byung bas/
long ba mig mthong yod pa cig 'dug pa la dris pas/ kho na re btsun chung 'di'i grong de lung pa mda' byang du bstan pa'i mda'i grog kha cig na 'dug 'di gnyid la song nas
klu cig mnan pas lan par 'dug da lo mnyam cig la gos cig byin/ blud gcig gyis la de'i rgyab la lo du lon gyi khram thob la de zar chug dang des phan 'ong par 'dug cig zer/
sprang po pha bu gnyis snang ba'i bu de dgung mnyam du 'dug pas de la na bza' cig byin/ blud cig bskur nas rgyal bzang gi mchod rten de'i rtsar za bcug pas de ma thag dngas/
de'i dbyar de gra skor la skyid shod du phebs/ gra skor ba brgyad yod/ chos 'khor gling du phebs pa'i tshe gra skor la 'ol kha ba dkon mchog bzang po zhes bya ba zhig
yod pas de la 'byung po'i gnod pa byung bas/ rin po che bde 'byung ba la ye shes mgon po phyag bzhi pa dang phyag na rdo rje'i rjes gnang zhus pas/ chos skyong gi gtor
ma kho'i mgo thog tu bzhag pas kho skad ngan mang po shor byung / de'i zla la rjes gnang gnyis po zhus gsung / gra skor tshar nas spyan g.yas su phebs pas slob dpon shes
rab dar bas gsol ja legs par gnang / 'jam dbyangs kyi gser sku gcig phul nas/ 'o khyed kyis slob gnyer legs par mdzad nas gra skor yang 'khor ba de legs/ da dka' bzhi dus
'khor dang bcas pa cis kyang slobs shig gsung du byung / gsung des phyis dus 'khor slob pa la khyad shin du che bar byung gsung / de nas slob dpon la nga phar phyin cig
slob pa yin zhus pas tshad ma de kha la nan chags gyis gsung / nan gyi zhus pas 'o na rgyugs shog gu gnyis

ma khyer shog gsungs pas legs par sprad/ slob dpon bsam bzang pa de slob dpon bsam yas pa'i gra pa yin pa la dus phyis slob dpon ston shAka pa'i gra tshang du 'phos nas sa
sor song pa la gra pa rnying pa kha cig gis phyogs gcig tu sdeb par zhus nas slob dpon pa dang / bla ma rkyang chen pa gra pa bsre bar byas te/ nged gsum rkyang chen pa la
sprad pa yin/ de phyis nga la dus 'khor yong ba de'i rten 'brel du song 'dug gra tshang ni 'drer ma nyan gsung / chos sdings dgon pa na bla ma sang rin pa zhes bya ba spo
bo yon tan seng ge dang slob dpon ston shAka pa'i gra pa sgres po phyag chen dang gcod yul dang sbyor drug dang rdzogs chen la sogs pa'i khrid mang du sku nyams su bzhes
pa'i rnal 'byor gyi dbang phyug chen po cig bzhugs pa de la bla ma'i rnal 'byor cig gsan pas khong gi gsung nas/ slob dpon gzhon nu dpal/ mya ngan las 'das pa'i mtha'
la mi gnas/ yang dag pa nyid kyi mtha' la gnas pa zhes bya ba de ci la zer ba gsung ste/ de dus nga la de'i lan zhu thub pa tsam med gsung / chu mig dgon gsar na jo ston
mkhan chen byang chub rgyal dbang ba bzhugs pa'i sku mdun du slob dpon bsam bzang pa'i phyags phyir phebs nas phag mo dmar mo'i rjes gnang gsan/ slob dpon pas khrid zhu ba'i
snyan bzhugs phul bas zhal gyis bzhes/ de nas zhag kha yar cig song ba dang jo ston cig btang byung nas khrid la 'byon na da lta rang byon/ de nas nged la long mi yong
par 'dug gsung ba byung yang slob dpon pas ma byon pas zla ba gcig na mkhan chen pa gshegs gsung / res 'ga' spyan g.yas su bzhugs nas spyod 'jug kyang gsan/ dgung lo bco
brgyad bzhes pa 1409loglang lo'i ston jo stan ston shAka pa dpon slob bcu gnyis tsam mdzad nas snye mor chos bar la phebs pa'i phyags phyir ru mtshams su phebs/ de'i dgun
de slob dpon bsam bzang pas

bka' bkyon mang du byon nas spyan g.yas su phebs pas slob dpon pa na re byon pa de legs/ 'bod mi cig gtong bsam pa yod pa yin gsung / yum gyi gson chos 'don gyi 'dug pa'i grogs
mdzad/ de nas thugs cung zad skyo nas yod pas stagalo'i dpyid de 'phral gyi cha rkyen dum cig khur nas rtse thang du phebs kyang lam nas thugs 'gyur te yar klungs dgon
thang gi na khar yo byad rnams bzhagzla kham cig dpe cha pod chung gcig zha ser gnyis bsnams nas dgyer pa'i gru la thon nas thang sag tu phebs par brtsams pa na rdo mdar
mdo smad pa dang thug nas zla kham phrogs/ de nas rgod dkar gyi la la phebs pas lam grogs cig gis dpe cha de 'khur grogs byas pas dpe cha de yang jag pas khyer/ de nas
lha sar phebs te lam grogs 'tshol zhing phebs nas mi grong yod med kyi mtshams su gcig gi sog rar bzhugs pas tho rangs khar song rtsa na nang mis sbran na zla bo 'gug go
zer/ de nas sgo la'i la khar phebs rtsa na ja kho pa byung pa la bros pas thar/ de nas thang sag tu phebs/ slob dpon ye rgyal ba de slob dpon ston shAka pa'i gra pa yin
pas rtsad bcad nas khong la babs nas slob dpon du bzung / slob dpon gzhon 'od pa khong gi slob chung du 'dug pas khong la 'khya chos gsan/ gdan sa la dmar ston gzhon rgyal
ba bzhugs 'dug pas chos gsan/ khyad par 'jug pa 'grel pa dang bcas pa/ thang sag pa'i lugs kyi gsung sgros rnams la legs par sbyangs/ 'jug pa rang 'grel dang bcas pa thugs
la btsud pas legs par zin/ rtsa she tshig gsal dang bcas pa yang gsan/ khyad par bzhi brgya pa rje btsun red mda' ba'i TIka'i steng nas gsan te/ gdan sa ba de rje btsun
red mda' ba'i dngos slob yin gsung / dpyid chos gcig nas ston chos gcig gi bar du bzhugs/ 'jug 'grel thugs la btsud pa'i tshe zla ba'i dkyil 'khor yongs su rdzogs pa shar
ba cig rmi lam du byung / der bzhugs ring la slob dpon ye rgyal bas 'tsho ba'ang sbyar/ chos kyang legs par gsungs pas bla ma rnams kyi nang nas re re la sku drin che/
theg pa

chen po dbu ma la longs spyod chog pa 'di khong gi sku drin yin/ zhabs tog che ba cig ma grub ces yang yang gsung / thang sag pa de rnams shin du ya mtshan che bar 'dug da
lta'i dge bshes 'di tsam bzhugs pa rnams kyis rtsa 'jug gi 'grel pa phyag tu blangs nas/ 'chad thub pa dka' bar 'dugakhong rnams pa tshab lo tsa ba'i phrin las la brten nas
'grel chen rnams gsung ba yin gsung zhing / dus phyis kyang thang sag pa'i phyogs su thugs kyi zhen pa chen po mdzad cing / gdan sa dang chos 'chad rnams dang gra pa'i
dar rgyas rnams la dri ba mang du mdzad pa yin/ ston chos de po tor mdzad pa thang sag pa'i lugs yin pas po tor chos bar la bzhugs/ de dus yar 'gro mar 'gro'i skabs shig
tu chos rje rgyal sras pa'i dngos slob nyan po ba dpal gyi rin chen de nyan po rtse nas mdzo gcig chibs nas byon pa nye bar byungaste chos ni mi zhus gsung / lan cig sras
kyi ri sna gcig na chos khri gcig gi steng na gzhan stong ba rtogs ldan blos btang nyag po de skya ser mang pos bskor nas chos gsung gi 'dug pas nged gnyis pa cig gis ci
zer blta zhing bgam du 'gro bar byas nas khong la gtad phyin pas mi gcig tshur rgyug bcug byung nas de na tshur mi phebs pa zhu/ phebs rin chog pa med zer khong la mngon
bar shes pa yod pa 'dra gsung / de nas ston mjug spo tor bzhugs thog tu yul nas phye rkyal dkar po grogs mched gnyis la 'jam po dkar po gcig bskur nas spyan 'dren du byung
pas snam bu de slob dpon la phul nas yul du phebs/ de nas slob dpon bsam bzang pa'i sar phebs pas khyed 'phan yul la gros med du 'gro ba ci yin gsung / de'i rgyu mtshan
zhib par zhus pas lan ci yang mi mdzad par 'dug gsung / dang po gra skorasnga ma ma tshar bar bya ba ci mdzad thams cad slob dpon la zhus/ de phyin chad nas gang bde ba
yin pas res rtse thang du bzhugs nas rgyud bla thugs la bzung / slob dpon ston shAka pa la rgyud bla'i thogs med 'grel pa dang bcas pa'i bshad pa dang / de'i zhor la jo
nang kun mkhyen chen po'i TI ka'i lung yang gsan/

bye rdzing mkhan chen tshul dpal ba la sogs mang po dang lhan du/ slob dpon ston shAka pa la phar phyin tshar gcig gsan nas legs par thugs sbyangs pas mkhas par mkhyen/ bu
Ti ga'i mkhan chen dharma shrI'i gsung sgros spo bo yon tan seng ge'i gsung sgros rnams gsung ba yin/ slob dpon pa la bu rin po che'i bka' 'bum gyi lung bzhugs pas zhu rgyur
'dug ste slob dpon pa yang spyan shas ngan pa dang nga rang yang shes 'dod chung pas lan pa yin/ lar gyis slob dpon pa de thugs drang zhing dngos po'i 'dzin pa chung
/ dang po chos rje byang rgyal ba la sbyor drug gsan pas thugs dam kyi 'khrungs tshul yang bsam gyis mi khyab pa byung bar 'dug nga la thugs rjes shin du 'dzin pa cig yod
gsung nas jo stan ston shAka pa'i lo rgyus gsung ba dang spyan chab 'byon par yang mdzad/ khong gis khyi smyon gyis rmug pa'i nad 'chos pa tshegs med pa 'dra ba cig mdzad
pa gzigs te/ slob dpon pa'i gdams pa de thugs la 'dogs par zhu zhus pas/ kho de nga'i de la tig po gcig med ngas skyeb snga ma dang 'dir bzlas pa mang du byas pas da lta
chab re tsam ska rags sna char re tsam byin pas phan gyi 'dugabaslab rgyu rang che ba cig med gsung pas nan gyis ma zhus gsung / de'i rjes su slob dpon ston shAka pa dpon
slob 'bangs rtsigs su dpyid chos cig la byon pa'i sar bzhugs nas phar phyin slar yang gsan/ slob dpon pa yang thugs mthong lhag par che bar mdzad/ slob dpon pas sman khang
pa ye shes dpal la bka' bkyon mdzad pas 'brog nag gis de skad mi gsung bar zhu/ khong yon tan can rang lags zhus pas/ kho de chas chod/ khyi mgo la yi ge 'bri shes zer
ba'i tshang yin/ yon tan zer na slob dpon gzhon nu dpal gyi yon tan la zer ba yin mod/ lung tshun chad gang nas 'dren 'dren yod/ gsung nas ngom par yang mdzad pa yin skad/
rtse thang gdan sa ba drung byang chub rdo rjes chos dus su

rnam 'grel gsungs pa rnams kyang gsan/ chen po tshul blo ba tshad ma gsung ba'i chos grar phebs te tshang ma ni ma song / rkyang chen pas dbyar dgun gyi phar tshad gsung ba
rnams kyang legs par gsan/ lan cig spyan g.yas nas/ ston pa dge legs phyag phyir khrid nas bros thabs su yol rin chen gling du/ mkhan chen sangs blo ba'i sar phebs bla ma'i
rnal 'byor zhus/ sbyor drug gsan par ba rtsom pa'i tshe/ ston pa dbang 'od dang brtan pa 'bum gnyis rjes bsnyag tu slebs nas/ phyir ldog dgos pa byung bas/ slar spyan
g.yas su bzhugs te/ mkhan chen sangs rgyas brtan pa'i drung du dmigs pa skor gsum/ blo sbyong don bdun ma/ rma bya dug 'joms/ mtshon cha 'khor lo/ lhan thabs bzhi pa/ byams
pa'i rnal 'byor pa'i glu/ rtog pa 'bur 'joms thun brgyad ma/ sems pa'i rim pa/ rten 'brel snying po'i khrid rgyal sras pas mdzad pa/ ku su lu'i tshogs sog sgrol dkar
gyi tshe sgrub/ skyid sdug lam khyer/ bla ma'i rnal 'byor la sogs pa gsan/ mkhan chen pa 'di dang / slob dpon shes rab dar pa dang / mkhan chen sangs 'bum pa rnams kyis legs
par thugs rjes bzung na'ang phyis de rnams la zhabs tog chebar ma grub/ de rnams kyis thugs rjes bzung ba yin zhes yang dang yang du gsung / mkhan chen dbang dpal ba
dang / de'i dbon mkhan chen byang dpal ba/ mkhan chen gzhon nu seng ge ba rnams la'ang chos 'brel tsam re gsan/ khyad par mkhan chen sangs rgyas 'bum dpal ba la donayod zhags
pa sang rin pa nas rgyud pa'i thugs rje chen po'i smyung gnas kyi skor gsan nas spyan g.yas su dkar phyogs gcig kyang btang / de'i tshe ljags kyi dkyil na sran che ba
gcig yod pa de'i byin brlabs kyis rdo la/ jo bo'i lam yig dang / be'u bum sngon po'i 'grel pa lha 'bri sgang pas mdzad pa'i lung yang gsan/ re shig yar 'brog sga 'drar
chab tshan la phebs pas/ chos rje shes rab dpal ba zhes bya ba'i grub pa'i dbang phyug de dang mjal/ khong

sku na bgres pa/ na bza' sdug po skyug bro ba cig bzhes/ snyan g.yas g.yon gnyis la lug gi sog pa'i snyan cha re btags nas bug sgo 'gag de na bzhugs nas/ khong rang gi gsol
lhag dang zag pa rnams bsres te mi rnams la 'gyed pa cig 'dug gsung / chos ci gsan zhus pas chos ra re tsam ma gtogs cher mi gsung ba yin par 'dug nged tshe la sdig pa spongs/
dge ba bsgrubs/ byams pa ma byon gyi bar du sdod bsam pa ma byed/ ces pa de gnang ba yin gsung / de nas rtse thang du phar phyin/ dbu ma 'jug pa/ spyod 'jug rgyud
bla rnams kyi gzhung skyur gra skor mdzad pas/ slob dpon bsam bzang pa ni/ gra skor 'phyis pa yin zhes bka' bkyon/ ngas ni de'i bar la yon tan mang du bcang gsung / phar
phyin gyi thugs sbyong la zug rjes su slob dpon bsam bzang pa'i phyags phyir rngo thog pa chos rgyal ba yang tshad ma'i slob gnyer la byon byung pas mtshan mo bshar sbyang
tshar ba'i rjes su thams cad 'phros gtam byung ba la/ slob dpon chos rgyal de rdo thog tu bshad sar gyi stengs su chos bshad pa yin zer bas/ 'chad chos gang la byed khyed
kyis ci la byas dris pas chos lnga la byas zer/ de gang la zer gsungs pas/ sa bcad lnga 'dug pa de yin pa 'dra zer/ de thon par 'dug gam gsung bas/ chos lnga'i rtsa ba
de bton byung bas/ chos 'di la chos kyi khog chen po cig yod par 'dug pas 'di cis kyang rtsad gcod dgos dgongs pa byung ba yin gsung / dgung lo nyi shu rtsa gnyis bzhes
pa sbrul spyi lo 1413logyi dbyar sos de skyid shod du gra skor la phebs/ de'i mod la skyor mo lung du slob dpon bsam gtan don grub pa'i drung du dbyar chos gcig nas ston
chos kyi bar du bzhugs nas 'dul ba mdo rtsa ba dang mngon pa mdzod tshar re gsan/ tshes bcu bzhi dang bco lnga byung res kyi smyung gnas mdzad pa'i zla la smyung gnas mdzad
cing / smyung gnas dang rtag tu ngu'i bcud len gyi lung yang thob/ chos dpon du chos skyong bzang bo ba bzhugs pa'i dus chos 'chad pa'ang gsan/ de dus stod lung rnam par
du chos rje de bzhin gshegs pa bzhugs pa'i sar/ slob

dpon chos dbang dang lhan du mjal bar phebs/ byin brlabs zhus/ sku nye skor rnams kyi bsngo ba zhus/ ja gral du bzhag byung na'ang ja dril song / der mtshal min rin po che
bsod bzang pa phebs 'dug pa la/ sum pa lo tsA ba'i blo sbyong dang sem pa'i rim pa gnyis gsan/ khong la lhag par dad pa byung / phyis mjal du phebs par bzhed pa la grogs
mched kyis bshol bas ma slebs gsung / mkhan chen yon blo ba phebs 'dug pas blo sbyong sha khyer khrag khyer gsan/ der zhag gcig bzhugs/ slar skyor mo lung du phebs pa'i lam
du/ bu mo kha yar gyis bzung nas chang 'dren zhing slong mo byed rtsis byas pas/ ci drag na dgongs pa'i tshe/ slob dpon chos dbang na re/ nga'i a ma shi nas/ chos rje
karma pa'i drung dru bsngo zhus la phyin pa yin zer brang brdungs pas/ de tsho skyengs nas btang byung / ma zad du phebs nas khyed de 'dra byed pa gsungs bas/ de brdzun ni
min zer/ zhor la ra tshag gi jo mo mjal nas gsol ba btab pas byin brlabs kyang che bar byung / slob dpon bsam gtan don grub pa de sku btsun zhing 'dul mdzod kyi sku yon
tan shin duche ba/ zhi byed don rgyud la thugs dam du mdzad ba yin gsung nas mdzad spyod rnam thar rnams gsung zhing shin du dad par mdzad/ sbrul lo'i ston de skyor mo lung
gi brang khang cig na bzhugs pa'i dus su/ ri bo dge ldan nas chos rje legs pa rgyal mtshan pas dbu mdzad nas spyi bsod pa mang du byon pa'i gnas brang khang der byung
bas/ khong rnam pa'i me 'bud la sogs pa'i zhabs tog rnams thugs gzhungs nas mdzad pas/ chos rje legs pa rgyal mtshan pas phyag dpe mang du yod pa rnams la gzigs nas/ gcig
la shog gsung nas zhal ta cig mdzad cing 'dug pas/ de byung nas rang re ba sde snod 'dzin pa cig yin pa 'dra/ las kha mdzad pas mi yong zer/ da rang ga ba cig yin/ dpe
cha 'di tsho rang bzhin tshags byas pa yin gsung nas zhabs tog mdzad gsung / de nas slob dpon pa yab pa chos rje'i drung du zhi byed kyi gdams pa'i 'phro gsan

pa'i phyags phyir phebs nas chos rje shAkya bzang po ba la skyes mchog pa'i ka dag gsal ba dang bcom ldan rigs ral gyis mdzad pa'i skyes rabs gsan/ thugs la btags gsung nas
chos rje'i mdzad spyod/ gra pa'i mdzad spyod/ gzims khang gi longs spyod skyong lugs sogs legs par gsung / de rting thang sag tu slob dpon ye rgyal ba mjal du phebs te/
glang thang gi 'og gi ngan chu'i 'gram du rab gar yod ma dgongs par dum gcig bzhugs pa mnal du song rtsa na chu sho sho zer nas thad de nyid na tshur rta pa cig byung ba'i
rab brgal te thang sag tu byon nas mjal rjes/ lha sar jo mjal du phebs pa'i dus su/ btsun rgan ma gos hral mo mkha' 'gro ma yin zer ba la/ mkha' 'gro ma yin nam ma yin
rtog pa'i brdar spyan gyis de la ma gzigs par se gol mdzad pas/ mos kyang lan gyi se gol byas byung gsung / yar klungs su slar phebs pa na/ chos rje de bzhin gshegs pa'i
sgar mdo mkhar gyi na khar bzhugs pa la  mjal?'jal du phebs/ thugs rje chen po'i bsgom bzlas gnang gi 'dug pa gsan/ khri'u mthon po dpe med pa'i gzhogs su khri'u chung ches
dma' ba zhabs stegs su 'dug ste/ mtho ba de lagom pa dos slebs pa med dam snyam na'ang / de la ji tsug byas phebs pa yin nam bsam pa la bzhugs snang ba/ rdzu 'phrul du
'dug gsung / byang chub sems dpa' yon tan blo gros pa yang de na phebs 'dug pas rnam rgyal gyi bstod pa dang glang ri thang pa'i tshig brgyad ma gnyis gsan/ de res chos
rje de bzhin gshegs pa rtses thang du phebs nas tshogs su byang chub mchog tu thugs bskyed pa dang / nA ro chos drug bsdus pa dang / 'jam dbyangs kyi sgrub thabs dang / tshe
dpag tu med pa'i mdo rnams gsan/ ma Ni grangs bcad kyi dam bca' phul/ chos rje de nyid sku mdzes shing dwangs pa khrom che ba dang ca co la'ang thugs mi yengs shing /
bsngo yig g.yas g.yon gnyis ka nas 'bul ba la ched du mi gzigs

par spyan 'bras mi 'gul ba nyid kyi ngang nas thogs med du klog pa'i ya mtshan chen po dang / sne'u gdong gi chos 'khor ldum ra'i khri kha na bzhugs pa'i tshe dbang grags pa
rgyal mtshan sku mdun de na stan dmar rkyang pa cig la bzhugs 'dug khong dpon skya mang pos bskor nas rgyal khams 'od kyis bkang nas 'byon gyi yod pa yin te/ sku mdun de
na snag tsha'i ri lu tsam zhig 'dug nga'i mig gis chos rje de bzhin gshegs pa 'dra ba mthong / rje rin po che blo bzang grags pa 'dra ba mthong / khyed tsho dang nga mi
mnyam gsung nas zhal pho yang mdzad/ spyan g.yas kyi byang gi dgon dkar du gcig pur bzhugs nas mngon pa kun las btus la gzigs rtog mdzad pas nyin re gzhung shog bco lnga
tsam zin pa byung / khu bo slob dpon pas rtsis dkar nag gnyis ka mkhyen pas sa ris de ji tsug byed pa yin zhus pas 'di bzhin byed pa yin gsung nas zhal bcos gcig mdzad byung
bas thab 'gram gyi thal ba bdal nas cung zad cig sbyangs de nas phyag ngar la ri mo mdzad cing sbyangs pas bsgyur bgod byang bar mkhyen byung bas/ rta lo'i spyi lo 1414dgun
de rtses thang du bla ma rkyang chen pa la rtsis zhus nas lnga bsdus btang / rgyu mtshan rtsis kyang bza' dhru tsam zhig gi bar du gsan/ de nas kun mkhyen chen po'i
rtsis la brten nas thugs kyi dpyod pa nyid la legs par 'bad pas yongs su rdzogs par mkhyen/ lug gi dpyid de thang po cher chos bar mdzad nas gser khang du bzhugs/ de dus
kyang rtsis la legs par bsams pa yin gsung / lug gi spyi lo 1415dbyar sos slob dpon ston shAka pa'i mchod rten brtsig pa'i las rnams mdzad/ de'i ston khar song ba na dbang
grags pa rgyal mtshan gyis/ rje rin po che blo bzang grags pa dpon slob nyis brgya tsam zhig 'on gyi bkra shis do khar spyan drangs nas chos kyi 'khor lo rgya chen po
bskor bar 'dug pa'i drung du phebs/ bla ma'i rnal 'byor/ byang chub lam gyi rim pa/ bzang spyod smon lam/ bla ma lnga bcu pa dang rtsa ltung bcu bzhi pa'i bshad pa/ rtsa
she'i rab byed dang po gnyis

kyi bshad pa song ba'i mtshams su nA ro chos drug gi khrid gnang bar 'dug pas gsan par bzhed pa na/ dbang ma thob pas chos rje gung snang ba la/ bde mchog lus dkyil gyi dbang
zhus te/ nA ro chos drug ji ltar gnang ba'i gsung la zin bris kyang mdzad/ de thon nas rtsa she'i rab byed tha ma dang / slob dpon dpa' bos mdzad pa'i sangs rgyas kyi
skyes rabs/ tshad ma'i lam rim/ byang chub ltung bshags rnams kyang gsan/ 'dul ba 'dzin pa grags pa rgyal mtshan pa yang phyag phyir phebs pa la gsang sngags lam rim/ 'jigs
byed kyi mngon rtogs/ lhan thabs sbyin sreg gi cho ga rnams gsan/ sngags rim la mtshan nyid lam rim gyi rgyud pa 'dra ba zhig yod dam dgongs nas 'di'i rgyud pa ji ltar
lags zhus pas/ bdag gis rje rang la zhus pa yin gsung nas rgyas par mi gsung der chos rje mi nyag pa'ang phebs byung ba la/ sgrol dkar gyi tshe sgrub gsan/ mi nyag pa de
sku skye ba snga ma rje rin po che'i sku skye snga ma'i yum yin pa de'i rgyu mtshan gyis rje la thugs shin du nye ba cig yod par 'dug gsung / rje rin po che de gnyal gyi
mo la'i la rtsar dgong gcig bzhugs pa'i dus su/ rje btsun byams pa sku ri rgyud tsam gzigs pa'i zhal nas/ rigs kyi bu sangs rgyas 'jig rten du byon pa 'dra ba cig 'byung
bar shes par gyis shig ces lung bstan pa ltar byung ste khong gso sbyong mdzad pa la phebs pa'i tshe ri thams cad kyang 'gul zhing yod pa snyam byung la/ gso sbyong gi las
la mi dbang ba'i skye bo tha mal pa'i tshogs pa zad nas blta ba rnams kyang dad pa rang dbang med pa skyebar 'dug gsang ba'i bdag pos las kyi rdo rje la gsungs pa na/
'di'i yon tan gyi mtha' nged kyis kyang mi rtogs gsungs pa de las lhag pa'i bsngags pa brjod rgyu mi snang na'ang / rjes su 'jug pa rnams zhu lan bdud rtsi'i sman mchog la
de tsam gyi rtsis med/ rje rin po che de gdul bya phyogs gcig pa tsho cig 'dul du byon par 'dug pas/ grub pa'i mtha' rnams kyang gdul bya'i bsam pa'i dbang gis 'byung ba
yin te/ dper na/ gnas der

drang nges rnam 'byed gsung ba'i skabs su/ 'dir bshad pa dang 'gal ba min pa'i drang nges kyi 'byed lugs shig theg pa chen po rgyud bla ma nas bshad 'dug ces tshogs su gsung
na'ang / gdul bya rnams la de'i snod med pas phrin las de 'dra la gsung de byung ba'i dus su maNDal phul nas gsol ba 'debs mi gcig kyang ma byung / nged rang gi kha mkhos
la dpes pa'i blo bskyed shin tu che bar byung / thos pa tsam la mi 'jog par rang gi shes rab kyis gsung rab la legs par dpyod pa dang / 'phral gyi mdzad pa'i tshul rnams
rje kho na la thugs dad pa yin no/ lug gi dgun de dus 'khor la thugs sbyong bar bzhed nas bla ma rkyang chen pa'i drung du gsol ba btab pas/ de la sbyor drug gi khrid
thob dgos gsung / bsam gtan gling lta bur bzhugs nas khrid gnang bar zhus pas nga khrid byed kyi med gsung / 'o na su la zhu zhus pas 'ju lha khang stengs su du zhus gsung
/ 'di la khrid gnang ba zhu gsung ba'i zhu yig gcig gnang na yong ngam zhus pas los yong nga'i bla ma yin gsung nas zhu yig mdzad pa bsnams nas lha khang stengs su gsol
ba 'debs su phebs pas chas kha khyer la byon cig gsungs/ de nas chas kha bsnams nas phebs te dus kyi 'khor lo'i mchog dbang / sbyor drug gi sor bsam yan nyams khrid du gnang
/ ngo sprod gsang don rab gsal gyi lung / bla ma gsang 'dus dang thod phreng rtsal gyi dbang rnams gsan grub pa'i 'phral du/ bla ma rkyang chen pa shAkya shrI chu mig
dgon sar du spyan drangs nas dpal dus kyi 'khor lo'i rgyud 'grel pa dang bcas pa 'jam dbyangs chos mgon pa'i sa bcad dang mchan bu la brten nas gnang ba la/ bar chad 'byung
nyen yod ces shin du 'grus par gsungs pa'i tshe| ngas yid gzhungs nas nyan/ nga'i zla la slob dpon chos dbang yod kyang / khong chos zug 'phral la gnyid du 'gro zhing
'dug zhag nyi shu rtsa brgyad la bshad pa rdzogs pas/ lung lta bur song na'ang byin brlabs kyis thugs bskyed che bar byung gsung / sngar chos rje rgyal

tshab rin po ches gsang sngags bla med kyi bde chen gyi ngos 'dzin gyi brtsom pa gzigs pas/ de la thugs 'gro ba byung nas/ skabs shig tu/ de legs par 'dug ste der bde chen
de bde ba gzhan 'di yang min 'di yang min zhes mtha' bcad nas/ rang lugs zhu ba de la nges bzung 'dug tshul zhus pas/ des mi 'ong chags pa dkar po'i phyogs kyang ma yin/
chags bral nag po'i phyogs kyang ma yin pa'i bcu drug pa zer ba cig yod pa yin gsung ba de la thugs ches lhag par 'khrungs nas/ de gcig pus chog par yod/ de res zhabs tog
che bar ma grub/ chos rje de thugs spros pa chung bas/ bla ma chos rdzong pas mi kha yar cig la dkyil 'khor gyi thig bslab cing 'dug pas rkyang chen pa'i drung du nga la
dus 'khor gyi thig cig slob par zhu zhus pas ngas mi shes gsung nas ma gnang gsung / de'i dbyar rkyang chen pa dang dpon slob gnyis kyis lha khang stengs su phebs nas/ dpal
dus kyi 'khor lo'i rdul tshon gyi dkyil 'khor du dbang bdun/ gong ma chen po/ rdo rje slob dpon bdag po'i dbang yongs su rdzogs pa dang / rkyang chen pas gsan pa'i zhar
la/ jo nang kun mkhyen chen pos mdzad pa'i nges don rgya mcho'i lung yang gsan/ mdo sngags kyi sku yon rdzogs pas/ rtag tu bla ma dge ba'i bshes gnyen rnams dang / chos
kyi 'bel gtam gyis dus 'da' bar mdzad/ lo de'i ston ma dbyar gyi dus su/ mkhan chen sangs 'bum pas spyan g.yas kyi gtsug lag khang dang bcas pa la lha ris mdzad pa'i zhing
khams so so'i zhal yig phal che ba'i brtsom pa dang / gser gnyer mdzadade/ so so'i gser rnams bsdus nas legs par 'dul du bcug der rjes tshur sprad pa las mi dma' ba ri
so sor bkye bas/ ston pa byang chub dpal na re de tsugs byas pas kheb bam zer/ ngas a'u rtsi byas nas thams cad ri mo ba rnams la bkye bas/ lhag se ba bco brgyad byung
gsung / ri mo rnams phal cher tshar nas

de'i rab gnas la mal gro nas rgyal stengs spyan snga rin chen 'phel ba spyan 'dren par phyags phyir slob dpon chos dbang dang nye gnas gzhan cig dang gsum gyis phebs/ 'on gyi
khab rod kyi lam rgal 'tshams kyi ri stod na/ mi skya zhwa dkar skya rug ge ba mang du tshogs 'dug pa rnams gtam dri zhing 'dug de nas dkyus thang du phebs pa'i tshe mi
lnga drug cig 'dug pa rnams na re/ gar 'byon ci byed zer/ nged rgyal stengs su 'gro gsungs pas 'o na pha jo pha gi'i zla la byon/ khong rgyal stengs pa'i sku nye yin zer
bas pha jo rta mgrin zhes bya ba'i phyir byon nas de nub khong gi sar bzhugs pas char che zhing khang pa ngan pas 'o rgyal bar byung / sang nam ma langs pa nas phebs pas
khong na re/ khyed rnams lam 'di kha gnon byon la zam pa cig yod pa brgal ba na khang pa 'di 'dra zhig yod/ de na slob dpon nam mkha' bya ba yod pas skyol gyis zer ba bzhin
phebs nas slob dpon nam mkhas skyal nas rgyal stengs su phebs/ spyan snga log ma'i khrod du bzhud 'dug pas der byon/ zhu ba phul bas phebs par zhal gyis bzhes nas spyan
drangs te spyan g.yas su phebs/ de'i tshe spyan snga'i drung du/ spyod 'jug bla ma lnga bcu pa/ sdom pa nyi shu pa/ 'chims kyis mdzad pa'i gnas brtan gyi gsol 'debs chen
mo/ 'da' kha ma'i gdams pa/ rnam 'joms/ sman bla/ byams smon/ skyid sdug lam khyer/ spyan ras gzigs zhal gcig phyag bzhi dang / phyag rdor gtum chung gi sgrub thabs/
dmigs pa skor gsum/ gnas gyur rnam pa lnga/ rten 'brel bcu gnyis/ 'khor 'das rten 'brel ma/ skar ma rab rib/ lam rim zab rgya ma/ dgongs ldem dgongs brgyad/ rnal 'byor rnam
lnga/ sgrol ma'i bstod pa rnam dag gtsug gi nor bu/ stobs bzhi'i sdig bshags kyi man ngag chos spyod bcu'i man ngag kam ka ni dang / du rga'i gzungs/ ltung bshags/ mtshan
brjod/ gtsug tor 'bar ba/ lam rim gnyen po ma/ bslab gsum ma/

phyag rdor 'khor chen/ bzang spyod/ sgrol ma yid bzhin 'khor lo/ nag tsho dang phyag sor ba'i 'gro chos/ 'jam dbyangs dkar po/ ku su lu'i tshogs sog 'pho ba'i man ngag spo
to ba'i dpe chos rtsa 'grel/ lo pa'i lam rim rnams gsan/ spyan snga de gdung chos drug tsha'i 'breg par 'dug sku na gzhon pa'i dus nas gsang phu dang skyor mo lung la sogs
par sde snod la thugs legs par sbyangs/ spyan snga chos kyi rdo rje ba la sogs las bka' gdams kyi gdams pa mang du gsan nas sku nyams su bzhes pa/ tha na sman tshun chad
mkhas par mkhyen pa cig yin gsung nas gus pa chen po mdzad/ de yang thugs dgyes par byung nas phebs khar slob dpon gzhon nu dpal/ khyed dus kyi 'khor lo la thugs 'dod che
par 'dug pas/ nged kyi yul na bla ma rin rgyal ba zhes bya ba'i dus 'khor legs par mkhyen nas gsung ba cig yod/ khong la gsan pas chog pas gshegs/ nged kyis khyed kyi
bdag rkyen dang 'tsho ba yang sbyor gsung bas 'jam dbyangs rin rgyal ba de la gus par byung na'ang las 'brel cig gis gtsang phyogs su phyin nas kun mkhyen shangs pa'i drung
du nyan pa yin gsung / spre'u lo'i ston 'jug tu song ba na lha khang stengs su phebs nas/ gsum ldan gyi bla ma zhu ba yin zhes sems 'grel skor rnams tshang mar gsan/ de
nas dgung lo nyer lnga pa me pho spre'u lo zla ba bcu gnyis pa'i nang du slob dpon ston shAka pa dpon slob dgu bcu rtsa gnyis rin dpungs pa dpon g.yog gis chos bar la spyan
drangs pa'i phyags phyir phebs nas/ bde ldan rdzong du bzhugs nas slob dpon pas phar phyin legs par gsungs pa rnams gsan/ zhogs pa cig nged gsum gyis 'dzin 'gran byas
nas drag shul can gyis zhus pa'i mdo gzung bas dge 'dun tsha bzhes la 'dus pa'i skabs su/ slob dpon pa la so sor phul bas ngas chos shog phyed dang bdun zin/ mkhan chen
kun rgyal bas lnga sprad/ slob dpon lha dbang gis gnyis sprad pas slob dpon pa'i gsung nas/ kho de tsho mi tshe stong par skyal gyi gsung du byung / der zla ba bzhi bzhugs/
dpon slob rnams dbus

su phebs khar slob dpon pa'i drung du/ bdag re shig yon tan gtsang cing gtsang phyogs su phyin na bsam pas/ dbon po kun rdor la ngo sbyor mdzad pa zhus nas gtsang phyogs su
phebs pa'i lam zhig tu/ khams pa mi nyag rta pa chang gis myos pa zhig rting la byung / lam zur zer bas bzur byon yang / des ral gri bton nas ded cing rgyab pa/ sku rgyab
kyi 'bog khres laphog kyang rma ma byung / slar brdeg par brtsams pas ral gri sa la lhung / der thugs ngar langs te/ rta rgyab tu rgyangs kyi mchongs/ gri chung yod pa
bsnun rtsis kyi mod la gnyen pos zin/ rta kha nas sa la bskyur ba tsam ma gtogs gnod pa gzhan ci yang ma byas gsung / shangs kyi ri bo dge 'phel du kun mkhyen shangs pa'i
drung du phebs pas myug phyogs su phebs nas mi bzhugs par zhag gsum tsam song ba dang phebs byon bas/ gzims khang la phebs pa'i lam gyi rdo stegs cig la sku ngal mdzad pa'i
sku mdun du phyag phul/ bdag dbus phyogs nas 'ongs pa cig lags/ khar sang nas rin dpungs su chos bar la 'ongs/ de nas 'dir zhabs drung du 'ongs pa lags/ dus 'khor rgyud
'grel gyi bshad pa cig la 'dod pa che bar yod pas thugs rjes 'dzin pa cig 'ong ngam bsam nas 'ongs pa lags pas thugs rjes 'dzin par zhus pas/ 'o de legs ngas ri mgo 'dir
bsdad nas dbang cig kyang nar mar byas pa yin te/ slob dpon gzhon blo ba'i gsung ma legs pa cig gis dus 'khor gyi dbang tshun chad nas zhu mkhan mi yong bar 'dug nyid
dus 'khor rgyud 'grel la 'dod pa yod pa de legs gsung nas zhal gyis bzhes byung gsung / der zla ba lnga'i bar du bzhugs nas rgyud 'grel gyi bshad pa legs par gsan/ chos thun
de'i ngo skal gyi chos rje bla ma'i Tika'i lung yang 'phral du gnang / bshad pa ni/ bu ston thams cad mkhyen pa'i sa bcad dang mchan bu la brten nas/ gsung ba'i bshad
pa grol khar/ da nyid kyis dus su 'khor legs par shod cigdang por dus 'khor rang la 'jug pa dka' bas rtsis bzhin slobs la de rjes dus 'khor la sbyor

gsung ba'i bka' lung bzang po yod/ bla ma des thugs rjes bzung sku drin che zhes yang dang yang du gsung zhing spyan chab kho na 'byon pa yin/ dbang nar mar gnang pa rnams
kyang legs par gsan pas/ mchod g.yog rnams kyis dkyil 'khor gyi thig 'debs pa rnams la 'phral du gzigs pas thig rnams kyang tshegs med du mkhyen/ dge bshes khra hral na re
nged gnyis drung chen dpal bzang pa 'di la thig cig bslabs pa 'thad zer bas thig rang la slob dpon zur du bsten mi dgos par 'dug mi zhu gsungs/ phyis su song dus khong
skyes bu dam pa de la chos mang du zhu rgyur 'dug ste/ ma shes par snang gsung / kun mkhyen pa'i drung du dbang gsan pa'i skabs su zangs kyi gtor cha cig yod pa phul bas
des lang phyid cig mi yong gsung / dbu ma lugs dang sems tsam lugs kyi thugs bskyed kyang legs par gsan/ bu rin po che'i mngon dkyil gyi steng nas dus 'khor gyi dbang yongs
su rdzogs pa/ glo bo lo tsA ba nas rgyud pa'i dus 'khor sdom chen gyi dbang / dge ldan gdan sa ba chos rje legs pa bas gsol ba btab nas de'i zhar la chos rje bla ma'i
yig cha'i steng nas dus 'khor gyi dbang yongs su rdzogs pa/ gshed dmar lha bcu gsum ma/ dgra nag gdong drug gshed dmar lha lnga/ bde mchog lu i ba/ nag po ba/ dril bu ba/
kye rdor sa lugs kyi rdul tshon dang / lus dkyil gyi dbang bskur/ gzhan yang 'khor lo chen po/ mkha' 'gro rgya mtsho/gsang 'dus mi bskyod pa/ 'jam rdor/ 'jig rten dbang
phyug gur rigs bsdus/ rnam snang mngon byang / tshe dpag med 'chi med rnga sgra dze tA ri'i lugs/ rgyud sde lnga'i dbang / sbyong rgyud dkyil 'khor bcu gnyis las/ shAkya
thub pa/ tshe dpag med/ phyag rdor gsum/ don zhags lha lnga'i rig gtad/ sgrol ma ku ru ku lle'i byin brlabs/ 'jam dbyangs smra seng gi rjes gnang / rigs gsum spyi'i rigs
gtad/ spyan ras gzigs phyag

stong spyan stong gi rig gtad/ gzungs gra lnga rnams kyi rjes gnang snying po don gsum/ rten 'brel snying po'i khrid/ gtor dbang bar chad kun sel/ bla ma mgon po dbyer med/
grib sel/ gsang sgrub/ gnas dbab/ yum can/ mgon po yid bzhin nor bu/ lha bzhi dril sgrub rnams gsan/ ri bo dge 'phel dang nye bar chos rje sgrol ma ba phebs byon pas kun
mkhyen chen po'i drung du khong nged rang 'dir spyan 'dren lags sam/ zhus pas/ rta nag na nged tsho yon mchod legs po'ang yod/ khong gi yab la ngas dbang yang zhus pas spyan
'dren dgos te/ khong pa sgob dir che grags nas gsung yang spyan drangs phebs pa la bzhugs stan mthon po mdzad/ bla bres kyang legs par 'bubs mdzad kyi 'dug de res ngas
chos nyan nas phyir 'ongs pa cig dang khong phyir nas nang du byon pa cig skas mgo cig tu mjal/ phyag ni ma 'tshal/ rnying ma la shes 'dod che bar yod pas blo ni 'gro
bar byung gsung / der bzhugs ring gi 'phral gyi gsol chas rnams ni 'brong po sgang nas dbon po kun rdor gyis phul/ bla ma dgyes shing dge 'dun rnams kyang byams par byung
ba yin gsung / de nas 'ug pa lung du byon nas yang dben pa'i drung bshes gnyen pa la gsang rnying gi rgyud 'grel pa dang bcas pa dang dbang rnams gsan rtsis su mdzad nas
bya lo'i dgun de yang dben du bzhugs/ pha jo pad bsam zhes bya ba la gnas po bcol/ sgro sdug pa'i chos lnga/ yang dag me dgu'i bum dbang rnams gsan/ mtshan gnas po'i sar
bzhugs nas ma Ni'i dam bca' yod pa rnams la thugs dam mdzad nyin la ma'i spyil po 'dug pas der bzhugs nas gsang rnying thugs la bzung / sgyu 'phrul gyi dbang zhus pas gnas
po na re cha rkyen mang du dgos zer nas ma byung / de nas dgung lo nyer bdun pa sa pho khyi lo'i 1418lodpyid snar thang du sgra slob tu phebs te chen po sang gha shrI
pa la gtugs/ slob phan gyi stengs nas ka lA pa'i sgra'i sa ris tshang mar btang / yun zla ba bzhi 'gor/ de'i ring la mkhan chen grub pa shes rab pa la

lam mchog mchims kyi gnas brtan chen mo/ bslab btus/ skye rabs ched du brjod pa'i tshoms/ byang sa/ mdo sde rgyan 'grel pa dang bcas pa rnams gsan/ thugs la legs par btags/
sgrub srangs shes bya ba'i gdams pa khyad par can cig bzhugs zer bas gnang ba'i zhu ba phul bas 'dir mi 'ong gsung nas ma gnang / phyis su song dus grub chen man lung pa'i
gdams par 'dug gsung / bstan 'gyur bzhugs pa'i 'jam lha khang du gzhi phab nas/ bstan 'gyur po ti gnyis gsum re g.yar nas gzigs/ tshar ba dang de btad nas yang g.yar te/
gzigs rtog mang du mdzad pas/ bstan 'gyur gyi gzigs rgya thams cad de nas byung ba yin/ de nas slob dpon sgra pa la chos rje rong chen pa'i spyan 'dren byung nas la stod
du phebs pa'i skyel thung la shab chu kha bar phebs/ de'i zhar la khro phur byon nas byams pa mjal/ de rjes ston ma dbyar du song dus dbon po shes 'byung bya ba la dus
'khor rgyud 'grel g.yar nas byang chen du bzhugs te gtso bor dus kyi 'khor lo la thugs sbyangs pas de nas legs par dgongs te thugs su byon/ dus 'khor de nas shes par byas
pa yin gsung / der bzhugs ring la spyir byang chen de na skyes bu dam pa mang du bzhugs/ khyad par chos rje rnam gsum zhes bya ba/ chos rje ston dge ba/ a mo ba/ grub chen
bsod blo ba rnams bzhugs pa'i chos rje bsod blo ba'i drung du mjal/ mdo sde rgyan 'grel pa dang bcas pa dang / dbus mtha' 'grel pa dang bcas pa/ chos nyid rnam 'byed
'grel pa dang bcas pa rnams gsan/ khong gi gzims khang na rked bris la lan tsha 'dug pa rnams la 'di rnams ci zer ba yin gsung bas/ thams cad bklags nas sgra'i bshad pa dang
'gyur mdzad pas legs par thugs dgyes nas zang zang mang po mdzad cing bstod ra mang du gnang gsung / khong la khrid gsan nam zhus pas khong dang po mtshan nyid kyi chos
skad chags bde ba cig la skyur nas bsgom la zhugs/ khyad par mkhas grub lha

dbang blo la gtugs u rgyan bsnyen sgrub kyi bka' babs/ de nas byang chen du bzhugs nas rtag par sku mtshams mdzad/ bdag gis mjal dus mtshams mdzad nas gzims mal cig tu lo bzhi
bcu tsam song 'dug de'i rjes su'ang yun ring du bzhugs yod par 'dug dang por khrid kyis gzhan rjes su bzung / khyad par chos rje rgyal sras pa'i slob ma spor thog pa
gzhon nu rin chen la khrid gnang bas/ nub cig khong gi rmi lam du gtsang po bcad nas phyin pas chus khyer bas btsun pa gos phu thung can gyon pa/ lag na ber ka bzung ba cig
gis bzung nas skam sar bton/ dbyug pas brdungs/ khyod ri mgor sems mi 'jur bar 'dir ci la 'khyam zer nas 'bar du byung pa cig rmis/ sang de dmigs pa zhur byon pas/ nyid
dge sbyor mi byed par 'khyams pas chus khyer ba e yin gsung bas spor thog pa dad pa lhag par skyes nas bug sgo la ras g.yogs yod pa thugs shed kyis bsams nas bltas pas
gos phu thung can cig bzhes/ ber ka cig sku gzhogs de na bslang nas bzhag bzhugs 'dug zer/ de la sogs pa mang po la gdams pa gnang 'dug na'ang/ dbu mdzad cig gis khrid zhu
'phror snar thang du 'khyams pas de nas khrid gsung la bcad par 'dug pas zhu ma spobs gsung / mngon par shes pa'ang thogs med du mnga' bas 'phral du mang po gsung bar 'dug
lan cig dge bshes nam mkha' bzang po bya ba dang lhan du bzhugs pa'i skabs cig de ring sku mdun na phar byin brlabs zhur 'gro gsung bas kho na re nga yang 'gro rtsam
pa 'di phul la thong / nga rang ni snar thang du 'gro zer/ sku mdun du phyin nas rtsam pa 'di kho pa la byin thong nga rang ni snar thang la 'gro bsam pa byung ba yin nam
gsung du byung / yang chen po sher 'od pas sku mdun du byon pas mgyogs par rgyugs mdzod/ chang phor pa gang thob par 'dug gsung bas mgyogs par khong rang gi nang du byon
pas chang rdza ma cig yod pa them kha shor nas phor ba gang lon gsung / chos rje ston

dge ba bya ba ston kha dge ba byed pas ston dge ba zer ba yin pa 'dra gsungs bas ston khar song ba dang ston dge ba gshegs pa la sogs mang du yod gsung / 'bel gtam mang du
gnang zhing thugs dgyes pa cig byung / sku mdun du yang yang shog gsung nas ja mang du gnang ba'i lo rgyus kyang gsung / byang chen du bzhugs ring chen po lo tsA ba'i gzims
khang nor bu gdengs ka dang chen po sher 'od pa'i spyil por bzhugs/ sku yon thams cad kyang tshags su chud/ gzigs pa tsam gyis tshig rnams kyang tshegs med du byon/ bsam
pa las byung ba'i thugs rab kyi klong rdol bas snar thang dang byang chen la sogs su dge ba'i bshes gnyen chen po rnams dang / mi chen po rnams kyi thugs su bab nas che
phra thams cad kyis bkur cha chen po mdzad cing 'bel ba'i bka' mchid kyis dus 'da' bar gyur/ dus phyis su song ba'i tshe yang gtsang phyogs kyi gra pas snar thang kho na
la thugs zhen che/ spyil po rnams dang mi'i ming rnams kyang mi mkhyen pa med pa 'dra ba cig yod/ chos rje lha khang steng pa de yar klung sprul sku'i sras la rnying ma'i
skor rnams legs par gsan nas mkhas par mkhyen pa cig bzhugs te/ sku na bgres pas zhu bar ma spobs/ 'ju'i ma Ni mkhar na slob dpon lhun po zhes bya ba sras gnyis yod pa
cig bzhugs pa des dang por mtshan nyid la sbyangs nas phyis srong btsan pa'i slob ma byas te rnying ma mkhas par mkhyen zer bas rnying ma rnams gsan par bzhed na'ang stabs
ma 'grig de nas thugs kyi bzhed pa shin du che bar byung bas rta nag tu chos rje sgrol ma pa'i drung dru phu gsum pa sangs rgyas bzang po bya ba la zhu yig bskur nas btang
pas/ byon gsung pa'i zhal ta bzang po byung ste dgung lo nyi shu rtsa brgyad bzhes pa phag lo'i 1419lodpyid de rta nag tu sgrol mar phebs/ slob ma gnyis ni spyan g.yas
nas ston pa bstan pa 'bum grogs mched gnyis bsam grub rtse pa'i hor 'dra la 'ongs pa bzlog par mdzad nas phyag phyir srel ba yin/ chos rje sgrol ma ba'i drung du mjal
sgyu 'phrul zhi khro'i dbang / sgyu 'phrul gyi tshe dbang / dong sbrugs kyi

dbang / sa lugs kyi phur pa lha khra'i dbang / rig pa'i rtsal dbang bco brgyad/ phyag rgya zil gnon gyi dbang / sna bo ba'i rta mgrin bde gshegs 'dus pa'i rjes gnang / chos
rje bla ma'i dmar khrid mun khang ma/ grub chen me long pas mdzad pa'i khrid yig gi steng nas snying thig gi khrid spros bcas la sogs pa'i dbang dang bcas/ a ro snyan rgyud
kyi skor/ g.yung ston pa'i TI ka'i steng nas gsang snying gi bshad pa/ spar khab/ lam rnam bkod/ dgongs 'dus/ de'i 'grel pa mun pa'i go cha la sogs pa rnying ma'i skor
gyi po ti mi gcig pa lnga bcur nye ba cig la thugs sbyong chen po mdzad pas mkhas bar dgongs/ dang po lam rnam bkod la thugs 'gro bar byung nas legs par gzigs shing thugs
kyis dpyad kyang dka' bar byung / chos rjes gsungs dus dbu nas chos thun gsum tsam song 'tshams gzhung gi gsham rnams na mar khrol mar dgongs byung ste de byin brlabs
su 'dug dang po nged rang gis sems kyis dpyad pa rnams phyogs su song ba dka' bar byung legs ldan gyi rjes gnang cig zhu bar dgongs pa'i tshe drung chos grags pa'i zhal nas
ngas zhus pas dka' bkyon chen po cig byung nas gnang ma btub gsung bas zhu bar ma spobs/ jo bo'i chos chung brgya rtsar grags pa la chos tshan brgyad bcu rtsa bzhi yod
pa gsan/ phur pa'i dkyil chog gi thig rtsa 'di sus kyang 'bru ma non gsung bas gzigs pas yud kyi dgongs nas 'di bzhin 'debs par 'dug zhus pas shin du mnyes/ snar thang pa'i
dge bshes ye shes dpal bya bas phyags phyir 'brangs nas zhus pas dbu ma 'jug pa la sbyor TIka'i cig brtsams/ der bzhugasaring la dbang khrid lung 'bel gtam gyi dri ba'i
'phra bcad pa rnams kyi dus 'da' bar mdzad/ chos rje yang shin du thugs dgyes par byung / dgongs yul gyi gsung rab kyi go ba rnams kyang sa log gnam log tu song / spyir
bla ma rnams sku drin che/ chos rje sgrol ma ba sku drin shin du che zhes yang yang gsung / chos rje'i gsol ja pa bsod nams dpal 'byor la spyod 'jug gi bshad pa nyin gnyis
la tshar ba cig gsungs/ khong skyes bu dam pa cig yong / chos rje gshegs nas gzims khang kho nar mi tshe skyal/ mtshams khongs nas khrid re tsam ni btab 'dug gsung /

der bzhugs ring la mnal lam du jo mo nang gsal bar gzigs/ phyis phebs pas 'thun par 'dug lan cig rta nag ri khud du phebs pas de'i 'obs la ston pa bstan pa 'bum pa gnyis la
khyed gnyis hor 'dra byed pa la 'di kha tsam la mchongs dgos pas mchongs shig gsungs pas mi nus par 'dugangs phyi gos gyon nas mchongs pas mchongs thub gsung / de nas u
rgyan rdzong na chos rje rgyal sras pa'i dngos slob chos rje nam mkha' grags pa zhes bya ba'i skyes bu dam pa cig bzhugs pa mjal du phebs/ dus rtag par sku mtshams su bzhugs
nas mjal kha bug sgo la 'ong ba cig 'dug nang du gsung nas thog rgyud de nang du phebs/ chos rje rgyal sras pa'i bka' 'bum thor bu ba dpal ye'i zin bris dang bcas pa
gsan/ zhag gsum gyi bar du bzhugs/ mtshan mo 'du khang cig 'dug der bzhugs/ de na rgas po cig kyang bzhugs 'dug pas gsung glengs mang du byung ba'i mtshan mo zhig khong ngu
zhing 'dugakhyed bshum gyi yod pa min la che gsungs pas khong na re bdag la dang po a khu cig yod pa de na re ngas brgyags skyal gyi khyod rang slob gnyer gyis zer khong
gi drin 'khur babs nga rangagis brgyags btsal ba dga' bsam nas ma nyan/ nga bong rgan 'dra ba cig byung / nyid sku na gzhon pa nas 'di 'dra'i sku yon tanayong ba zer/
gar phyin du thams cad kyis yon tan yod par mthong yong ba cig byung gsung / chos rje nam grags pas khyed la 'kho ste 'ong gsung nas la stod dbang rgyal gyi rtags yig cig
gnang / de'i ston gyi bar du sgrol mar bzhugs nas de nas byang chen du phebs/ de ma thag tu jo mo nang skor du phebs/ phyir lam brag ram du bzhugs/ de nas bo dong du zhag
gsum bzhugs shing / bya rgod gshongs kyi thugs rje chen po mjal du byon pas lha sa'i bcu gcig zhal de 'dra bar mthong byung gsung / spyi bo lhas pa'i mkhan po de'i spyil
po cig 'dug pa der bzhugs/ khong la dpe cha'i sbrags chen po 'dug pas phor pa cig phul nas dpe cha cig slangs pas gcig khyer zer/

'dams chog gam gsungs pas 'o na phor pa rang khyer zer bas/ las 'brel gang yod cig shog dgongs nas po ti gcig 'then pas zhi byed skam lugs kyi skabs dang gi gdams pa cig byung
gsung / de nas snar thang du bzhud pa'i lam stag la'i rgyab na tshur phebs ba'i tshe/ chos rje rong ston smra ba'i seng ge chen po dpon slob rnams kyang la stod lho byang
nas/ phyir dbus phyogs su 'byon pa dang lhan du 'dzom byung / chos rje khong rang chibs pa cig la chibs pa'i 'phral du phebs/ gang nas yin gsung ba'i dri rtog mang du
mdzad cing 'dug pa lo rgyus mang du zhus pas zhal kyal shin du 'phel bar byung / khong rang chibs pa'i srab mda' bzung ba des kha lo mi mdzad par g.yas g.yon du kyog dgos
dus/ phyag gi khu tshur rta'i 'gram pa la brdeg rta lcags gis mi bskul bar khu tshur gyis bskul 'dug pas mdzad lugs la nyams dga' zhing mos par yang byung gsung / de nas
phag lo'i dgun du song ba'i tshe don gtan nas med par dbus su phebs snying shin tu 'dod par byung bas phyag dpe mang du yod pa rnams snar thang la sogs su bzhag ste/ chos
rje rong po'i phyags phyir byon pas khong dpon slob rnams rin dpungs pas chos bar bteg nas rong du kyog po dgon par bzhugs/ der chos rje rong po la phyag dang chos 'brel
yang mdzad/ phyags phyir bzhugs nas/ phar phyin rtsa shes dbu ma'i bsdus pa chos rje rang gis mdzad pa spyod 'jug rnams gsan/ de nas g.yung pas spyan drangs nas dben
dmar du phebs ba'i phyags phyir yang byon/ dben dmar gyi bla ma cig gshegs pa'i gdung lo dus su sbyangs pa'i tshe chos lung mkhan chen bsod rin pa spyan drangs 'dug chos
rje rong po ba dpon slob kyang spyan drangs pa'i gral du mkhan chen bsod rin pa de 'bri gung dpal 'dzin gyi grogs mched du 'dug pas/ 'phros gtam gyi zhor la/ rnying ma la
zhal mang du gtong zhing 'dug khyad par gsang snying na/ tsheg ni shes rab ming du smra/ zer ba yod/ rgya gar yi ge la tsheg mi yod/ des kyang rgya gar ma min par grub zer
bas/ gzhan sus kyang lan mi gsung pa la/ de'i

lan mdzad de/ dpung bzang nas/ bzlas brjod byed tshe mi dal mi myur zhing / gug bkyed tsheg bar glad kor nyams pa min/ zhes tsheg bar yod par yang gsungs 'dug ngo bo nyid med
pas mdzad pa'i mdo sde rgyan gyi 'grel bshad na yang / i ni dbang phyug chen po 'o zhes bya ba ni yi ge gcig ma yin te/ tsheg gis bcad par bya ba'i phyir ro/ zhes bshad
'dug pa gsungs pas khong ci yang mi gsung / yang khong na re dus yin na 'dus byas yin pas khyab pa la/ gsang snying pa rnams 'dus ma byas kyi dus khas len par 'dug zer
bas/ gsang snying na 'dus ma byas kyi dus bya ba bshad pa med/ dus gsum gyi stengs su 'byung bar ma nges pa zhes bya ba zhig dang bzhir bshad de/ de ma 'ongs pa la 'byung
nges cig dang ma nges pa cig gnyis su phye ba yin gsungs pas yang ci mi gsung par 'dug yang khong na re/ theg brgyad zil gyis gnon pa'i phyir/ phag mos shAka thub gdan du
byas/ zer ba yod zer bas/ rnam snang mngon byang gi dkyil 'khor na shAkya thub pa dkyil 'khor gyi zur du phud nas gtso bo rnam snang mi skya des byas pa yod pa gsungs pas
de la'ang ci mi gsung / chos rje blo mchog pa gral der byon yod pa na re nang nas rgyag bzang po 'dug ste/ lar gyi de 'dra'i rdzong 'dzin dka' gsung / lan phyi ma de blo
bzos lta bur btab/ khong rang ni ci yang mi gsung / tsheg rgya dpe la lar yang 'dugathams cad la yod pa'i nges pa mi 'dug ste/ de'i skyon bzung ma bzung med/ dus la'ang
'dus ma byas kyi dus yong mi yong las 'dus ma byas kyi 'khor ba yod par yang dpal phreng gi mdo las byung ste de dus de'i lan ni ma btab gsung / de res chos rje rong chen
pa'i gsung chos kyi skyar chag pa yang mdzad/ de na drung lo tsA ba phebs yod pa'i zhal nas chos rje rong po'i bshad pa'i sgros cig la bstod ra mdzad cing 'dug pas mkhyen
rabs 'di tsam la chos skad de tsam la thugs dngangs mi dgos zhus pas 'o na nyid kyis gang yin cig la da lta rang Tika brtsoms dang gsung byung bas/ dbu ma lag

tshad kyi 'grel pa brtsams/ de nas lo gsar du nye ba na zla med du yar klungs su phebs/ yum la sogs pa rnams yul don nas 'dug pas/ khong rnams kyi bya ba'i gnyer kha mdzad
dgos byung nas snar thang du yar phebs rtsis bshol te phyag dpe rnams len du btang / byi ba lo'i 1420lodpyid lha khang steng phyag 'bul la phebs/ bgres su ma songabar 'dug
pa thugs la btags zhus pas/ 'di kha las rgan du 'gro ma shes pa yin med gsung / shin du dgyes pa'i stobs kyis dpon slob 'bel gtam kho nas dus 'da' bar mdzad pas a khu dge
slong gis ja nag gi gzhur chu skol kyogs gang khyer byung nas dpon slob gnyis po la bstan nas da 'di la ci 'dug pa/ ngas kyang sun bco brgyad kyi bar du btungs/ 'dis sun
nyi shu rtsa gnyis song zer ba yang yod/ de nas slob dpon ston blo bas sbyin bdag mdzad nas nam yin du lha khang stengs su phebs pas chog pas lha khang steng pa ma gshegs
bar du lan mang du byon nas srog 'dzin gyi khrid/ ngo sprod yang dag don gsal/ tshe dpag med grub rgyal ma'i khrid/ rta mgrin lha bzhi'i dbang / phur pa man ngag drug
pa'i dbang / rta mgrin yang gsang khros pa'i dbang dang / de'i gter chos po ti/ zhi byed brgyud pa phyi ma'i blo sbyongagi dbang / zhang blon gyi rjes gnang dang gdams skor
po ti gcig mdo ting nge 'dzin gyi rgyal po/ phyag rdor bka' 'bum la sogs pa mang du gsan/ lung la sogs pa mdzad pa'i skabs su dor ma hrul po rgyus kyis gon zer ba der
'dug gsung nas spyan gyis cher mi gzigs bzhin du chos rnams gsungs/ slob dpon ston blo ba thugs 'jog pa'i stobs kyis khong gshegs rjes su bya ba rnams gnang bar zhus pas
bya ba thams cad mdzad pas nye gnas shig yong pa sems 'khangs pa'ang byung / phyis lan cig khos bzod par gsol nas/ ja zhus 'bul ba byas pa bzhes pas chos rje lha khang stengs
pa'i gsung nas khyed kyis kho'i ja bzhes sam gsung / btungs lags zhus pas de legs/ yun ring khro ba dpal ldan bla ma min/ zer ba yin gsung / gdan sa ba sangs rgyas
rgyal mtshan pas chos kyi dri ba mang du zhu ba rnams kyi lan legs par btab pas/ khong yang dgyes te phyi rol gyi grog kha 'dra ba rer bzhugs

nas chos gtam mang du mdzad/ lan cig lha khang stengs pa'i gsung nas gdan sa ba la khyed kyis gar phyin gsung / ngas drung pa dang 'bel gtam byas pa lags zhus pas/ khong gi
dus 'khor chos rje phyogs pa dang mthun par 'dug gam gsung / mi mthun par 'dug lags zhus pas de ci yin nam mthun pa cig 'ong thang ba la/ khong skye ba snga ma dus 'khor
mkhyen pa cig yin par 'dug gsung skad/ de thugs bden par 'dug dus 'khor slob pa la tshegs ma byung / de dang 'dra bar gsang 'dus 'di yang skye ba snga ma slob myong 'dug
de'i don gyis slob pa la tshegs ma byung gsung gdan sa bas lha khang steng pa'i drung du nga phar phyin cig khong la zhu ba yin zhus pas dus 'khor rang la nan chags mdzod/
da ltar gyi phar tshad pa 'di rnams la chos kyi mgo rtsa mi 'ong bar 'dug da lta'i phar tshad pas dus 'khor gyi mdor bsdus dang po yang dga' gsung 'dug chos rje lha khang
stengs pa rang shin du thugs rjes 'dzin pa'i stobs kyis/ mched zla dbon po gra pa thams cad thugs dgyes par byung ba yin/ spyir bla ma thams cad sku drin che/ khyad par
chos rje 'di shin du sku drin che ba yin/ da ltar tshe ring po yong ba 'di yang khong gi tshe sgrub cig gnang ba de'i yon tan yin pa 'dra/ lar gyi bdag gi bla ma de yab
mes rim pa thams cad kyang thugs dam dang sku yon tan che/ khyad par chos rje rin po che rang sku na gzhon nu la rab tu byung nas tshul khrims phun sum tshogs pa dang ldan/
dang por phar tshad kyi yon tan thams cad legs par bcad/ rnying ma'i bka' gter gnyis ka'i mkhyen pa rgya che gsar ma'i dus 'khor la sogs pa'i rgyud dang sgrub thabs
la sogs pa du ma mkhyen/ kun mkhyen chen po jo mo nang pa dang / chos rje bla ma dam pa dang / lo chen byang rtse dang / chos rje phyogs pa la sogs pa'i skyes bu dam pa mang
du bsten/ dus 'khor gsung bas sku 'khor na dus 'khor 'chad mkhan yang gsum bzhi tsam yod/ khrid rgyun du gnang bas khang pa rnams na mun khang med pa cher mod/ gra ba
thams cad la nyams bzang po skyong rgyu'angayod/ bla ma la gus pa yang zhe thag pa nas byed/ chos rje rin po che sku skye snga ma dga' ldan nas 'phos par byed

pas thugs ngang rgyud bzang / sku drung na yun du bsdad pa dag gis kyang thugs khros pa mthong ma myong ba yin/ mi shi nas med na ma gtogs da ltar ba'i mi'i skyon brjod gtan
nas mi mdzad gsung nas gus pa chen po mdzad pa yin no/ dgung lo nyi shu rtsa dgu bzhes pa byi ba lo'i 1420lodpyid/ rtses thang nas slob dpon bsam bzang pa dpon slob gnyal
du khra pa mkhan pos chos bar la spyan drangs pa'i phyag phyir phebs nas slob dpon pas tshad ma rnam 'grel gsungs pa rdzogs par gsan/ lte'u ra pa chos rje ye shes dpal
bzang pa la gsang 'dus chag lugs gsan par bzhed nas phebs pas khong gi mjal kha ma byung / kha cig na re/ khong la jo mo cig yod pas des thugs zhum pa yin zer/ nga la jo
mo yod med la khyad med pa yin te gsung / de dus gdan sa na drung bsam pa bzhugs 'dug pas/ grub chen pa nas brgyud pa'i dug sngags shig gsan/ gser phye kha'i mchodarten
mjal du bzhud nas zhag gsum tsam skor ba mdzad/ de res mched grogs thams cad dngos po sgrub cing 'dug ngas ni dpe cha kho na sgrub pas bong rgyab cig byung ba spyan drangs
yongs/ khong tsho dang zhe 'dod so sor song bas lan pa yin gsung / 'jam dbyangs kyi bstod pa gang blo'i 'grel ba zhig kyang brtsams/ de'i dbyar spyan g.yas su bzhugs nas
dus 'khor gsungs/ dbyar mjug rdo rje 'dzin pa bkra shis bzang po bas rdo thog tu spyan drangs nas bla mar bzung / der khong la phur pa lha nag dang / gsang ldan gyi dbang
/ phur pa rtsa thung gi bshad 'bum rdo rje don gsal rnam dgaspar khab kyi 'grel ba dpal ldan rdo rje rgyal mtshan gyis mdzad pa rnams gsan/ gsang snying la bod Tika mang
du 'dug na'ang 'grel bshad 'di las ma gzigs gsung / yang dag me gcig gi dbang la dbang bzhi ka tshang ma yod pa cig gnang / khong gis gnas rnying gi mkhan po rin chen
rgyal mtshan la gsan par 'dug gsung / gzhan yang khong la gu ru drag po'i dbang dang sgrub skor mang du bzhugs 'dug pa rnams kyang zhus/ de'i ston kun bzang rdzong zhes bya
ba'i ri khrod du bzhugs nas gshin rje gshed la thugs dam du mdzad pas/ thugs kyi nges shes la byin brlabs gnas de nyid du yang

byung / de nas phyi zhig na ni de'i byin brlabs chen po byung bar go gsung / der thugs dwangs nas rgyal bzang rin rgyal grongs pa zings ba'i mnal lam byung / de nas rtses thang
gi snang ba khra mor bzhugs nas dus 'khor le'u dang po'i mjug gi go sla'i Tika ngang mo rnam rtsen yang brtsams/ nam rdzong stengs pa shAkya don grub gyis zhabs tog
legs par byas nas nam rdzong stengs su'ang thogs re bzhugs dus/ phyis khong shin du dad de mi gzhan dang nged kyi chos rje gnyis mi 'dra/ lo skor bcu gnyis rang la'ang byi
ba byi bar mi gcig glang glang du mi gcig zer ba'ang yod/ dga' ldan gling gi bla ma yon tan lhun grub pa'i sar phebs nas gsung rab kyi 'bel gtam mang du mdzad/ khong na
re de ring slob dpon gzhon nu dpal 'dir byon/ ja dkar ni med ja nag yang skol yang skol byas/ chos kyi gsung glengs mang du byung skyes thob kyi shes rab de nga che bar
'dug sbyangs stobs kyi shes rab de khong che bar 'dug bsgoms pa'i nyams myong de a pho bzang bar 'dug gsung skad/ glang lo'i 1421lodbyar chos rje rong chen pa dpon slob thang
po cher chos bar la phebs pas der phebs nas dpon slob rnams la bsnyen bkur zhig kyang zhus/ rgyud bla ma gzhung rkyang gi bshad pa dang rnam nges kyi bshad pa gsan zhing
/ spyi chos gsung ba rnams kyang gsan/ gsang 'dus rim lnga'i bshad pa cig zhus pas 'di la nged rang tshe pho tshod su tsha yin gsung nas gnang / chos rje de jo bo shin
du bzang / grub mtha'i phyogs zhen yang chung / zhal nas kyang thog ma med pa nas kyi dngos 'dzin gyi 'ching bas chog de'i stengs su grub mtha'i 'ching ba'i snon ma mi
dgos gsung / 'phral du ni chos khri khar phag phag dang zhal pho mang po mdzad cis mkhyen rab dang jo bo bzang ba sogs kyi tshab du ma

gsung ba thos so/ thang po che pa'i bla ma nyi ma ba la thub pa dgongs rgyan gyi lung cig zhus pas khong nga la lung med gsung ste gser khang pa'i phyogs mthong gis mi gnang
bar 'dug gsung / de rjes ston khar song ba dang / drung lo tsa ba'i gsung nas chos rje sgrol ma ba de yang phebs yod par 'dug gsung bas gzigs su byon pas/ rtses thang gi
bsam gtan gling du phebs 'dug nas der bzhugs te/ mdo dbang chen mo gnang ba'i dbang rgya yang mdzad/ dbang mi bdun bcu rtsa lnga tsam gyis zla ba gcig gi bar zhus/ gzhan
yang sgyu 'phrul zhi khro/ dong sprugs/ tshe bdag la sogs pa'i dbang mang po dang / gsang snying lam rim dang bcas pa'i bshad pa dang lung mang po mdzad pa phal che ba
dang / kha cig gis gshin rje kha thun gyi skor rnams zhus pa'i zhar la/ de'i chos skor brgyad tsam gyi lung yang gsan/ 'bul ba bsnyen bkur lan gnyis tsam zhus/ lan cig rab
brtan gling na bzhugs 'dug pas phyag 'bul du phebs pas stag rtse ba dang yang yon mched kyi 'brel de nas byung ba yin/ stag gi lo 1422lola sgo mo rin po che bzang po dpal
ba sne'u gdong rtse na bzhugs pa la gzungs gra lnga'i dbang lo tsA ba rin rnam pa'i yig cha la brten pa dang / gter ma'i tshe sgrub 'di bran ka dpal yon gyis sgrubs pa'i
lcags kyi sreg pa rtsa de yin par 'dug gsung nas gnang ba yin gsung / de nas yos lo'i 1423lobar du rtses thang du gtso bor bzhugs/ de res lha khang stengs su'ang bzhugs/
yar 'brog gi chab tshan la phebs nas skyes mchog smon lam pa gser gling na bzhugs pa'i sku mdun du mjal/ / blo sbyong sem pa'i rim pa gsan/ de nas 'jam dbyangs nam mkha'
bzang po dang mjal/ chos rje rang byung rdo rje'i chos drug gsan/ 'bel ba'i bka' mchid kyi dri ba mdzad pa rnams kyi lan legs par btab/ khong mdo mang kyang tshar gsum
gzigs/ de'i don la thugs legs par zhugs nas zhag bdun bdun gyi bar du mnal med pa yang byung 'dug gsung / glang lung pa'i zhal nas slob dpon pa/ rjes thob dang rjes shes
zer ba'i khyad par ci yin pa gsung / mnyam gzhag gi stobs kyis de las langs pa'i tshe yon tan cig skyes pa

la rjes thob dang de ma yin pa'i shes pa la rjes shes zer ba yin la che zhus pas/ de kha bzhin yin pa'i 'thun 'gyur yang gnang / rab brtan gling na mkhan chen rgyal bzang pa
bzhugs 'dug pas phyag 'bul du phebs nas sbyor drug bsdus pa cig kyang gsan/ kun mkhyen pa bde gshegs snying po gang la bzhed pa 'dug gsung / rnam kun mchog ldan la bzhed
pa 'dra zhus pas/ kun mkhyen shangs pa'i bzhed dris pa yin gsung / med dgag la bzhed par 'dug lags zhus pas/ nim pa'i shing las rgun 'brum min te/ zer ba rnams thon par
'dug gam gsung / legs par bton pas/ stong pa las ni myang 'das bde ba zer ba'i stong pa de med dgag la zer ba yin gsung / 'di kha nas bde gshegs snying po de gang la bzhed
zhus pas/ de bzhin nyid la byed gsung / de bzhin nyid de kha ngos gang la 'dzin zhus pas/ bum pa rang bzhin med pa la byed gsung / de kha med dgag ma lags sam zhus pas
ci yang bka' mi gnang / de nyin gsung bar mi bzhed pa dang thug pa yin/ rgyud bla'i 'grel ba na/ rgyas par bkod tshar 'dug pas med dgag la mi bzhed par 'dug gsung / de nas
dgung lo sum bcu rtsa gsum bzhes pa shing pho 'brug 1424logi dpyid rkyang chen du phebs nas slar yang dus 'khor rgyud 'grel gyi dka' ba'i gnas rnams la dri gtug gis legs
par gtan la 'bebs par zhus pas/ rkyang chen pa thugs spros pa chung ba'i stobs kyis yongs su rdzogs par ni ma song / rkyang chen pa lugs bstod na bla ma dbon pa zhes bya
ba cig bzhugs pa mjal du phebs gsung bas de'i phyag phyir phebs nas dbon pa la gza'i skor rnams zhus pas/ bsgom bzlas cig gnang nas me phar phus pas sma ra tshur tshig
yong ba yin no gsung nas rjes gnang ni gnang ma byung / khong kun mkhyen tshul blo'i dbon por 'dug gsung / de nas dpon slob kha yar cig mdzad nas chos rje rong chen pa skyid
smad snye phu bshug bseb na bzhugs pa'i sku mdun du phebs/ spyi chos gang gsung rnams dang /

khyad par dmar ston rgyam rin pas dbu ma 'jug pa gsan zhing 'dug pa lhan du zhus/ dmar ston pa 'dul ba gsung gi 'dug pa dang / chos rje rong chen la ngan song sbyong rgyud
kyi bshad pa'ang gsan/ shug gseb kyi bla ma de la bla ma dgongs 'dus kyi gter chos po ti chen po bdun 'dug pa rnams kyang g.yar nas legs par gzigs nas gtad/ khong na re nged
kyi 'di tsho la drung lo tsA ba ni bka' bkyon rang mdzad/ slob dpon gzhon nu dpal ba ni bka' bkyon yang mi gsung / bstod ra yang mi gsung zer skad/ de'i dbyar dpon bzhi
'dzom pas chos rje rong po dpon slob byang chub gling du spyan drangs/ chos btsugs dgon pa 'debs par zhus te zhabs tog kyang bzang bar mdzad/ der gzims spyil gcig gi rtsig
rmang bting bas nged rang gi 'khor rnams 'jigs byung gsung / der brgyad stong pa gsan/ de nas ston kha chu shul rdzong pas chos bar la spyan drangs pa'i sar yang bzhugs
te dbu ma snying po rtsa 'grel gsan/ nyin cig thog khar zhabs skor mdzad cing yod pa'i tshe/ mtshan nyid pa mang rab dang bon po tshul khrims zer ba cig gra pa'i khrod
du yod pa lab mang du byed snang ba'i nang nas/ kha cig 'dir phebs pa zhu dang khong zer lugs 'di yin na bon la yang legs po yod par 'dug zer bas/ de los 'ong khong tshos
nged rang gi chos nas bsgyur ba yin pas legs legs 'dra yang gtso bo skyabs 'gro bzlog nas med pas thams cad phyin ci log tu 'gro ba yin gsungs pas/ kho khros te/ khyod
shi na thal rlung cig 'ong / nga shi na nyi ma tsha ba 'ong zer te kho grir shi gsung / der bzhugs ring la yang thams cad dang 'bel gtam kho na mdzad/ lan cig gnas rnying
pa grags pa 'od zer zer ba'i dge ba'i bshes gnyen de dang 'bel gtam mang du mdzad nas tshig re la

go ba re dgos pa yin med gsungs pas slob dpon pa de byung na da sangs rgyas rang yin te zer/ bzad pa chos rgyal dpal bzang pas chos rje rong po dpon slob kha yar cig zhag gsum
bzad mthong smon du spyan drangs pa'i phyags phyir yang phebs/ der dge ba'i bshes gnyen chos gos snam phran ma bzhes pa cig kyang byon nas 'bel gtam mang du mdzad/ khyad
par du sogs 'di la dgos pa ci yod pa yin zhes drir byung bas/ du sogs kyis ye shes kyi sku 'grub tshul rnams legs par gsungs pas khong dgyes nas da du sogs la dgos pa
byung zer/ rting du song dus sgrub pa ba rgya mtsho dpal zhes bya ba'i bsnyen sgrub pa chen po de yin par 'dug dus phyis chos rje paN chen spyan drangs nas dpal sder phebs
pa'i tshe khong yang chos rje mjal du byon/ drung mkhan chen pa gang na bzhugs 'dug nga phyag 'bul ba yin gsung nas khong rang gi spyan tshab de la dri zhing 'dug gsung
/ chos rje rong po la klu dbang rgyal po'i sgrub thabs klu sgrub kyis mdzad pa yang gsan/ de dus gzhis kha gong dkar na/ dbang grags pa rgyal mtshan phebs pa la/ phyag
'bul du byon pas/ chos rje byams pa gling pa bsod nams rnam par rgyal ba dang / bgro gleng gyis gsung ba ltar chos gtam la bzhengs/ yang mkhan chen gzhon 'od pa dang bgro
gleng mdzad dus/ phyag la ba lu'i phyag tshe skor che ba zhig yod pa phyag brkyang ba'i tshe bud nas pha zad de na bla ma gnas nang pa yin zer ba cig bzhugs pa'i karma gan
yol gyi nang du khrol zer nas song bas chag yod dgongs rtsa na ci yang ba byung bar 'dug de 'khrul zhig bsod nams 'bum yin par snang ngo / skabs shig gong ma chen pos
kho de slob dpon ston shAka de chang 'thung gi yod ang gsung / dum re bzhes te gang bzhes thams cad ring srel du song byung lags zhus pas/ de kha byung gsung / der gong du
chos rje rong chen pa dpon slob la chos bar gyi sbyin bdag zhus pas yar klungs su

byon zer ba gyis zhes de'i zhu ba'ang 'grub byung gsung / de nas rtses thang phebs te rngog lugs rnams gsan par bzhed pa'i tshe/ kha cig na re/ rin po che pa rang la gsan pa
'thad zer/ kha cig snang ra ba la gsan pa 'thad zer/ chu mig dgon sar du dge slong sher lhun pa la rmi lam du yi dam la zhur bcug pas/ khong gis sku skye snga phyi'i lung
bstan mang po dang rin po che rang la zhus pa legs pa'i 'thad pa dang bcas pa bskur byung ba dang / bsam gtan gling du slob dpon ye shes dpal la pra 'bebs su bcug pas
pra rten na re/ dbu rtse cig 'dugade'i steng na bla ma cig 'dug de'i sgo rtsa na mi nag po ral gri bzung ba cig 'dug zer bas/ spre'u zhing rin po che rang la gsan pa legs
par dgongs nas 'brug lo'i mjug tu nye ba na gzhung spre'u zhing du phebs nas rin po che byang chub dpal ba'i zhabs la gtugs te dbu mdzad bkra shis dpal zhes bya ba'i sar
bzhugs nas/ dge 'dun sgang pa'i mkhan chen seng ge dpal ba dang lhan du gsan pa la/ thog mar kye rdor yab bka' yum bka'/ rigs bsdus rnams kyi dbang yongs su rdzogs pa/ brtag
gnyis rin chen rgyan 'dra dang rngog pa'i gsung sgros sbrags pa'i bshad pa/ gur zhe sdang rdo rje'i Tika'i steng nas bshad pa legs par gsan/ de rjes rgyud de gnyis kyi
rdzogs rim nA ro chos drug gi khrid gnang ba la/ rtsa ba'i khrid/ zhal gdams bka' bzhi'i lo rgyus dang bcas pa/ steng sgo rnam grol/ a thung / tshigs su bcad pa brgyad
pa/ rim pa lnga ldan/ dbang nyams phyag rgya chen po/ gnyid 'od gsal/ 'byung bzhi ro snyoms/ kha sbyar dbye ba'i yig chung / 'od gsal don bzhi ma/ grong 'jug 'pho ba dang
grong 'jug gi zhal gdams/ phyag rgya chen po snang ba phyi shur rnams dang / me tri ba'i lam dgu phrugs/ sgrub thabs mtsho skyes/ yan lag drug pa/ bdud rtsi 'od/ mi thub
zla ba'i bdag med ma'i sgrub thabs rnams gsan/ de nas

mA yA lha lnga'i dbang / thogs med grags kyi 'grel ba dang gsung sgros sbrags nas rgyud kyi bshad pa ku ku ri pa'i chos bdun/ sambu Ta'i rgyud zhe sdang rdo rje'i Tika dang
bcas pa/ rgyud phyi ma/ gdan bzhi'i yab bka' yum bka'i dbang / rtsa rgyud bshad pa dang bcas pa rnal 'byor nam mkha'/ ye shes dbang phyug ma/ shing gcig dka' 'grel/ mchan
khung sbyor ba/ sgrub thabs Arya de bas mdzad pa/ bshad rgyud le'u brgya dang gsum yod pa/ man tA am sa/ dkyil chog ngag dbang grags pa'i mchi blu/ 'grel pa dran pa'i rgyu
mtshan/ mtshan brjod zhe sdang rdo rje'i Tika dang bcas pa'i bshad pa/ sngags don rnam gzigs gsang ldan Tika dang bcas pa/ dbang rim gnyis sbyin sreg Tika dang bcas pa/
mtshan gyi sngags sgrub/ bklag pa'i sgom khog dge bsnyen ma grags sbyin ma/ snyan grags dge ma/ a sho ka ri gsum gyis mdzad pa'i sgrub thabs rnams gsan/ bde mchog snyan
rgyud kyi skor la khrid dang / ye shes mkha' 'gro nas rgya pho ba lung pa yan gyi rnam thar/ rdo rje'i tshig rkang nA ros mdzad pa/ bka' rgya nyams len gyi bsdus don la
sogs chos tshan lnga bcu rtsa gsum tsam gsan/ u rgyan drag sgrub rin chen gling pa'i gter ma'i skor la sgrub thabs rtsa ba'i man ngag snying 'dra/ rang sgrub gsal ba'i sgom
khog dngos grub gtor ma'i phrin las/ smin byed dbang gi cho ga 'jam dpal sku sgrub/ rta mgrin gsung sgrub/ phyag rdor thugs sgrub/ bya khyung phrin las/ sri'u gser bsrung
/ bkra shis bum pa/ sbed bzlog sbyin sreg lag mchod bsgral ba'i gtor ma/ gnod byed 'dul ba/ sdig pa nag po'i gdams pa/ dbang bskur rnams dang / tshe dpag med lha dgu'i
dbang / 'chi med 'khrul 'khor gyi lung

dang phyag len rnams legs par gsan/ dbang gsan pa'i skabs su dbang chang cig grabs mdzad pas 'god cig byung zer bas/ da kha phye la kho rang tsho la byin zhog gsungs pas de
nyin nang thams cad skyur drir song nas dgong mo dri yang chang sbang ma la'ang ci yang mi bro ba cig byung gsung / der chos gsan pa'i zhar la bla ma ches mdzod bya ba la
dbang mdor bstan gsungs pa'i tshe/ de ring 'di tsam zhig 'chad dgongs pa mdzad na'ang / khong gi mdun sleb 'phral du thib tu 'gro zhing 'dug pas/ zhag gsum tsam du ci yang
ma gsungs/ de nas nyin cig khyed la bla ma cig dang thug cig yod pa e yin/ gsungs pas de ci lags zer/ 'di bzhin 'ong gi 'dug gsungs pas med zer/ yang yod par 'dug gsungs
pas sem pa cig byas nas thugs bden/ ngas bla ma ri pa la sbyor drug zhus nas ma tshar ba la 'gro grabs byas pas/ khong gis chang drangs nas de tsug ma byed par sdod la
chos 'phro nyon gsung kyang ma nyan par phyin pa cig yod zer/ de nas chos rje sems dpa' chen po chu bo ri na bzhugs pa'i sku mdun du gsang 'dus gsan pa'i zhu ba 'bul ba
la dge bshes tshul rgyal btang yang snyung ba dang thug nas zhal bzhes ma byung / mkhan chen seng ge dpal ba la sgrub thabs rgya mtsho'i rjes gnang / brtag gnyis kyi nA
ro 'grel chen/ mkha' 'gro rgya mtsho'i rgyud/ rje mar pa'i shog dril bzhi rnams gsan/ spre'u zhing nas/ rkyang chen du phyag 'bul du phebs pas rkyang chen ri khrod na mkhan
chen byang dpal ba bzhugs zer bas der yang phebs pas mkhan chen byang pa'i gsung nas/ bla ma bka' bzhi ba khyed da ci byed bsam yong gsung / nus na dge sbyor bzhin byed/
ma nus na nyal sdod bsam yod zhus pas/ dge sbyor bla ma su la brten nas byed gsung / 'brog pa'i bla ma rnam gnyis bzang bar snang bas de gnyis la brten bsam yong zhus
pas/ chos rje sems dpa' chen po lta bu la mi brten par khong gnyis la ci yod pa gsung / chos rje sems dpa' chen po la gus par yod na'ang bstan pa

dang theg pa spyi'i rnam bzhag la sogs pa ni bdag rang gis kyang shes/ 'on kyang sgal tshigs kyi steng du sgal tshigs brtsegs nas bsgoms pas/ gegs bzhin byung na de sel ba
la khong rnam gnyis par 'dug zhus pas/ 'o na khal 'gel ba la mkho bar 'dug gyis la bong bu la bla ma chol gsung du byung / ngas de skadazer ba de drung nas rang mthar khong
rnam gnyis la gtug dgos pa cig 'ong bar 'dug bsam byung nas de'i sa bon btab pa yin/ khong la phyis thugs su rlung gi bsnyung byung nas de rjes glang lung du byon te/
glang lung pa'i 'khrul 'khor rnams mdzad ma nus pas phan ni ma byung bar 'dug gsungs/ sbrul lo'i 1425lodpyid kyi bar du spre'u zhing du bzhugs/ de nas sbrul gyi dbyar de
stag rtse bas sbyin bdag mdzad nas dbu ra'i phug par bzhugs/ de dus phug pa'i nang du thig mdzad nas sham bha la'i rgya tshad gtan la phab/ chu mig dgon gsar na mkhan chen
yon rin pa bzhugs pa'i drung du phebs nas/ Arya de ba'i spyod bsdus sgron ma gsan/ de'i ston mjug stag rtse bas dbu 'don du dgongs nas rgya dur gyi mkhan sar bzhugs su
gsol/ dang por mnal lam gyi mtshan la ngan pa cig kyang byung / gra pa rnams dang yon bdag rnams gus pa kho na yang med/ gzims khang nang du yo byad ma shom/ rgya 'dre yang
mang bas bar chad du dgongs na'ang / stag rtse ba la zhu ba ma grub par sbrul de nas lo ngo drug gi bar gdan sar bzhugs/ phar phyin 'grel ba brtsom pa skabs gsum pa yan
mdzad/ rab brtan gling du'ang theng re bzhugs/ der chu mig dgon gsar nas bla ma tshul rgyal ba phebs byon pa la/ thugs rje chen po'i bsgom bzlas gsan/ lan cig shod de nas
srod long ba bos nas lha kha 'bebs shing 'dug pas/ de'i steng thog tu zhabs skor dang thugs dam sbrag gin yod pas lha kha dus la 'babs ma nyan/ de nas ring zhig na babs
byung bas da lta bar nas mi 'byon pa ci yin byas pas/ da lta bar khang thog na bskor ba byed cing 'dug pas ma 'ong pa yin zer/ khong la nus mthu chen po 'dug gam byas

pas yod par ni rlom gyi 'dug zer/ res rtses thang du bzhugs te/ chos rje nyer gnyis rin po che'i sku mdun du phal cher phebs/ sku mdun der dge ba'i bshes gnyen mang du 'tshogs
nas 'bel gtam kho nas dus 'da' ba yin pa la/ spyan snga rin po che yang dge bshes gzhan rnams kyi chos skad las ches lhag pa'i thugs mthong chen po yang gnang / thugs
rjes shin du 'dzin pa'i stobasakyis spyan sngar rin po che phyag tsha mang du gnang ba'i rjes la gzims chung du sku ngal re gnang ba'i sku mdun du yang bzhugs chog par byung
/ spyan snga rin po che bsam gyis mi khyab/ phyag tsha gnang ba dang thugs dam 'khobs/ gzims chung du sku ngal gso dus mnal dum re gnang / mnal gyi ngang de kha la thugs
dam bzlas pa'i grangs 'dzin bskyur ba yang 'chol mi 'gro ba zhig yod ces gsung / lan cig sgyu lus kyi 'bel gtam cig byung bas rdzogs rim pa'i sgyu lus de lha pho reng
po cig rang 'ong ba min pa 'dra/ snang ba 'di thams cad sgyu lus su 'char ba yin pa 'dra lags zhus pas/ spyan snga rin po che'i bka' lung la/ kho de myong ba phul can yod
pa'i gtam 'dra ba gsung nas legs par thugs dgyes par gyur/ do ha skor gsum dang lnga ldan gsan/ thel duphebs pa'i phyags phyir byon pas/ spyan snga rin po che sku khams
dum zhig ma bde ba dang lhan du dbu kho na snyung ba cig byung / nang mo cig bla ma tshul rgyal ba de byon nas mdang chos rje rin po che a tsa ra de 'dras spyan drangs
nas khra mor phebs byon/ de'i phyags phyir slob dpon kun rgyal dang khyed rnam gnyis kyang 'dug pas ngas spyan 'dren rnams bskrad/ chos rje rin po che ka bzhi stengs su yar
spyan drangs nas bzhugs gdan la bzhugs su gsol byas pa'i rmi lam byung

zer/ der bzhugs ring la slob dpon sher don pa'i drung du/ dpe med mtsho'i sbyor drug dang nyi ma dpal ye shes kyi 'grel pa 'gyur rnying de gsan/ de nas spyan snga rin po che
zangs rir phebs pa'i phyags phyir byon pas/ shar gyi phyag 'tshal thon mtshams su chibs brdab sa cig byung / don med du shangs mtshal zhig kyang byon pas bsnyung ba dwangs/
pho brang sgang nas zangs ri khang dmar mjal du phebs pas bud med ngo mi shes pa cig gis dam rdzas cig drangs byung pas rten 'brel mi 'chug pa'i phyir hub gsum bzhes/
de nas spyan snga rin po che'i drung dru/ de ring 'di ltar byas zhus pas/ a pa gog po 'di de tshang mar mi 'thung ba gsung ba byung / lug lo 1427lola rtses thang gi gra
tshang gi spyi dpon du slob dpon nam mkha' grags pa bsko ba'i do dam mdzad na'ang / khong gis lo gcig las ma thub par gshegs te chen po blo rgyal ba spyi dpon du bsko ba'i
do dam legs par gnang / lha khang steng nas rtogs ldan legs rgyal zhes bya ba'i rnal 'byor pa nyams 'ba' zhig skyong ba zhig yod pa'i ma 'ju lha ri na yod pa steng gdon
gyis btab nas kha lkugs pa la byin brlabs cig thugs rjes 'dzin par zhu zer bas/ rgya dur nas phebs dong sprugs kyi gtor dbang de gnang bas nad las grol nas smra yang shes
te sangs rgyas gzhon nu dpal la skyabs su mchi'o kho na zer/ slob dpon chos rgyal la dong sprugs kyi dbang mdzad pas gtor dbang gi skabs su nyams 'ur ye shes pa phebs/
skabs shig tu spyan snga rin po che'i gzims spyil gyi 'og na tshur phebs pa'i lam du dbang po rnon pos dang por sher phyin kho na la rjen 'jus byas nas phar phyin lhag ma
rnams lugs bzlog tu nyams su len pa de mngon rtogs rgyan slob dpon seng ge bzang po'i 'grel pa dang bcas pa'i dgongs pa yin par go byung / de spyan snga rin po che'i byin
brlabs yin pa 'dra gsung / yang shar khang gi nang nas bzhengs te sgo la phebs par brtsams pa'i tshe rked sgo rtsa der phebs pa dang / sgyu ma lta bu'i ting nge 'dzin
gyi sgrub gzhi da ltar gyi snang ba 'di khas yod par go ba yin gsung / lha khang stengs su chos

rje rin po che nam pa la sogs pa'i phyags phyi ba drug bdun tsam mdzad nas bzhugs te chos kyi 'khor lo bskor/ lha khang stengs na tshod ma btsos nas so so'i sgo rtsar 'gyed
pa'i srol yod bas bkye byung ba la/ de ring gi de'i steng nas bza' bu gang phyir gtor la de nas nang du long / de ma byas par ma len gsungs kyang / gnyal pa shAka bkras
zer ba cig yod pa des ma nyan par blangs pas/ de ma khad kho rang gi rked pa shin tu na ste nga'i kha la ma nyan pas lan pa yin gsung / dgung lo sum bcu rtsa dgu bzhes pa
lcags pho khyi'i 1430losos ka chu bo ri na bdag nyid chen po blo gros rgya mtsho ba bzhugs pa'i drung du phebs nas/ mngon pa kun las btus legs par gsan/ dus rtag par dpon
slob rnams 'bel gtam kho nas dus 'da' bar mdzad pas/ bzad pa blo rgyam ba yang mkhyen rab la thugs legs par mgu/ phar phyin 'grel ba brtsom 'phror lus pa yang khong gi
gsung gis legs par bskul nas phyis tshang mar mdzad/ de nas rgya dur gyi mkhan sa sprad pa len ma btub pa la skyur te chu bo ri nas ge re skyid dgon du phebs te/ lha pa rin
po che rdo rje bla ma'i drung du/ 'dus pa ye shes zhabs lugs rnams legs par gsan no/ de yang / 'jam pa'i rdo rje dang / 'jig rten dbang phyug gi dbang / gnyos nas rgyud
pa'i trA sad kyi rjes gnang / dpal sgam po pa nas rgyud pa'i trA sad thal mo gcig chog gi rjes gnang / 'dus pa'i rtsa rgyud sangs rgyas ras chen gyi Tika dang bcas pa/
bshad rgyud dgongs pa lung ston/ lha mo bzhi zhus/ ye shes rdo rje kun las btus pa ste gsum/ zhal lung / grol thig sbyor bdun/ bdag sgrub/ sbyor drug sgrub thabs kun bzang/
dkyil chog bzhi brgya lnga bcu pa/ de'i 'grel pa dpal 'bras rdo rjes mdzad pa'i sgrub thabs/ gtor ma chen po/ tshogs 'khor gyi cho ga de kho na nyid bcu pa/ gnod 'dzin
chu dbang gi sgrub thabs/ rgya che'i dzam bha la'i sgrub thabs/ gsang ba'i dzam bha la'i sgrub thabs/ he ru ka'i sgrub thabs/ 'jam dpal gyi mchod phreng / 'jig rten dbang
phyug gi sgrub thabs/

'dus pa'i rgyud phyi ma rnams gsan/ de'i chos grol nas lha sa jo bo'i drung dru byin brlabs zhur phebs pas/ rgya dur nas spyan 'dren gyis sleb/ da phebs pa zhu mkhan po bzhes
par yod zer bas byon/ de na yin na chu po rir slar yang mdo sde rgyan gsan zhing bzhugs pa'i dgongs pa mdzad/ bzad ston blo gros rgya mtsho ba de thugs dgyes par byung
nas phyis tshur la dus 'khor gsan par bzhed na'ang cung zad stabs ma 'grig pa yin zhes kyang zer/ de'i dbyar sha de rgya dur gyi mkhan po gtad/ de nas nga skyid pa yin/
nga rang bsam na'ang da de nga dge bshes kha 'dra cig bsam pa byung / lar rgya dur de bar chad rang du byung / gang gi yang rten 'brel ma 'grig btsun chung gnyis slob gnyer
byed zer bas de'i rgyags su gser zho gang gnang ba la/ da dbang mi 'chol bar 'dug zer nas slob dpon gzhan gyi thad du bros pa'ang byung / nga rgya bo 'di'i dur yin pas
rgya dur zer bar 'dug gsung / lcags mo phag gi lo 1431lola chosarje sems dpa' chen po gra na bzhugs pa'i sku mdun du phebs te gsang 'dus sgron gsal rje'i mchan mtha' gcod
dang bcas pa'i steng nas bshad pa legs par gsan/ rje rin po che'i bde mchog 'grel ba dang bde mchog lU i pa dang gsang 'dus mi bskyod nga'i mngon rtogs kyi lung yang gsan/
de dus phyags phyir dge slong sang chos yong/ sems dpa' chen po'i sku mdun du grub pa'i mtha' phyogs med la 'bel gtam mang po mdzad pas sems dpa' chen po'i bka' lung
la/ bla ma gzhon nu dpal 'di grub mtha' gang ma byas na dga' ba de kha byed/ de la nged rang gis rgol na ni khong 'gram je bzang la 'gro bar 'dug gsung / gsung chos thon
pa'i nyin chos rje rang gi mdzad pa mdo tsam zhig gsungs nas/ rje rin po che dang ma mjal na skom dril 'chi bar 'dug pa/ sku drin la gsung nas spyan chab mang du 'byon gyi
'dug gsung / de nas spre'u zhing du rin po che'i drung du phebs nas/ mtshan brjod phan yon dang bcas pa/ rnam snang sgyu dra/

bshad rgyud rdor phreng / rtog bdun/ rtog gsum/ dam rdzas kyi rtog pa/ gdong drug gshed mar rim par phye ba bcu dgu pa/ rdo rje snying po rgyan gyi rgyud/ phyag chen thig le/
ye shes thig le/ de kho na nyid kyi sgron ma/ nges brjod bla ma/ rnal 'byor ma'i kun spyod/ khrag 'thung mngon 'byung / phag mo mngon 'byung / rdo rje mkha' 'gro/ mnyam
sbyor/ de'i phyi ma'i phyi ma/ bde chen ral gcig sangs rgyas thod pa/ dpal mchog sgrol ma ku ru ku lle'i rtog pa le'u lnga pa/ de nyid 'dus pa/ rtse mo/ rnam snang mngon
byang / de'i rgyud phyi ma/ dpa' bo cig grub/ legs grub/ bsam gtan phyi ma/ phyag rdor dbang bskur/ gsang ba spyi rgyud/ rab gnas mdor bsdus pa'i rgyud/ ngan song sbyong
rgyud kyi rtog pa phyogs gcig pa/ gzungs gra lnga la sogs pa 'thus nas gsan/ de'i rjes su rin po che pas rgyud 'bum gyi lung lan mang du mdzad kyi 'dug pas/ de dus ngas
sku nas kyi zhu ma spobs pa lags zhus pas/ khyed rang gi de khas chog pa yin yong bsam byung / bdag gis nus par yod pa yin te gsung byung / rin po che pa des thugs rjes
shin du 'dzin pa'i stobs kyis khyed kyis bdag gi rnam thar cig cis kyang gyis gsung yang bdag gis ma nus pa yin gsung / gzhan yang a bha yA'i man ngag snye ma dang / stobs
po che/ 'phags pa kun du bzang po la sogs pa gzungs lnga bcu tsam gyi lung gsan/ de'i ston kha dpon bzhi 'dzom pas chos rje byams gling pa'i ched du zha lu rin po che grags
pa rgyal mtshan pa gong dkar du spyan drangs nas yo ga'i bu ston rin po che'i yig cha yod pa rnams kyi dbang mdzad pa gsan du phebasate/ rigs lnga lha khang du bzhugs/
'phral du dkyil chog rnams kyi lung yang gnang / der yang dus rgyun du dge ba'i bshes gnyen rnams dang chos bgro ba 'ba' zhig gis dus 'da' bar mdzad/ nyin cig mkhan chen
kun rgyal ba na re/ gra lnga de bltas pa'i tshe nged rang gi sha khrag dum tsam 'di'i steng du rngam pa'i

'byung po cig gis khengs yod par 'dug gsung pa la/ de la zhed mi dgos de rnams las mthu che ba'i sangs rgyas byang sems mang pos khengs yod gsungs pas byams gling rin po che'i
gsung nas padma bzang dang 'di gnyis la ham pa cig rang yod gsung du byung / gong dkar na bzhugs pa'i tshe/ chos rje rgyal tshab rin po che gnas rnying la phebs pa'i
rtsis gnang nas phebs/ mnyan po gnas su zhag gcig bzhugs pa'i sku mdun du byon nas rje btsun 'jam dbyangs kyi bzlas lung cig gsan/ chu pho byi ba'i lo la rtses thang du bzhugs
nas chos mang du gsungs/ de lo dbang grags pa rgyal mtshan gshegs nas chos kyi rgyal po grags pa 'byung gnas pa khri thog tu phebs/ de'i dgun gong nas skyid shod phyogs
su gzhis skor la phebs pa'i phyags phyir rtses thang nas dge ba'i bshes gnyen gsum phebs pa'i sgres pa la byon nas/ dge ba'i bshes gnyen rnams dang 'bel gtam mang po
dang bgro gleng mang du mdzad/ glang lo'i 1433lodpyid grub pa'i dbang phyug nags kyi rin po che phyags phyi ba 'ga' zhig gis bskor/ lo tsA ba yang chos 'khor lo tsA ba dang
'bri khung lo tsA ba zer ba gnyis dang bcas nas rtse thang du phebs pa'i tshe/ sku mdun du phebs nas dri ba mang du zhus/ khyad par nyid la byang chub kyi sems yod dam
zhus pas cung zad yod gsung na'ang zhag bcu gcig gi bar du phyag kyang ma phul/ de nas thugs kyi ngang rgyud/ sku'i spyod lam/ sku yon tan gyi mkhyen rgya thams cad dpag
par dka' bar dgongs nas/ slob dpon klu sgrub kyis mdzad pa'i sbyor drug gi rgya dpe gcig phyag na 'dug pas de legs par gsan/ de sgron gsal gyi sbyor drug logs su phyung
ba lta bur 'dug gsung / de rjes su'ang brgyad stong pa/ rdo rje phreng ba/ rdo rje gur/ mtshan brjod kyi 'grel pa nyi ma dpal ye shes kyis mdzad pa/ bi bhu'u tis mdzad pa'i
de'i 'grel bshad/ don yod lha'i 'grel ba/ dbang mdor bstan gyi 'grel pa/ nA ro pa/

sA bhu pU tra/ byang chub rdo rje gsum gyis mdzad pa/ chos 'byung zhi ba'i mchod chog mngon rtog rgyan/ mdo sde rgyan/ dbus mtha' rtsa 'grel/ nyi khri rnam 'grel/ rnam 'grel
le'u dang po'i 'grel bshad/ slob dpon ka lu kas mdzad pa/ dbu ma tshig gsal rnams kyi rgya dpe gzigs nas skabs 'gar dri ba dang bshad pa mang du gsan/ gzhan yang dpyid
thig shAnti pa'i dbang nges bstan/ do ha la sogs pa'i rgya dpe rnams kyang gzigs nas dri ba mang du zhus pas mkhyen pa'i mtha' mi mngon par dgongs par gyur/ bde mchog lU
i pa'i dbang yang gsan/ zhabs tog kyang mang du mdzad thub gsung / de'i ston ma dbyar rgyal bzang du gong ma chen po'i dgongs rdzogs la bka' 'gyur bzhengs pa'i zhu dag gi
dpon la phebs/ de'i zhar la chos rje rin po che nam pa la sogs pa'i dge ba'i bshes gnyen 'ga' zhig la chos gsungs/ stag gi lo la zha lu rin po che grags pa rgyal mtshan
pa sne'u gdong rtser phebs pa'i sku mdun du phebs nas grub pa sde bdun de kho na nyid bcu pa lhan cig skyes pa'i rdo rje'i 'grel pa dang bcas pa'i lung gsan/ gong gi bka'
lung la slob dpon gzhon nu dpal gyis zha lu 'gro myong ngam gsung / zha lu rin po che'i zhal nas/ khong pa zha lu dang tshor mi 'byon lags/ 'ug pa lung dang tshor 'byon
pa lags gsung du byung / chos rje gung snang ba glang paNDi tar grags pa de la rje rin po che'i yig cha'i steng nas gsang 'dus mi bskyod pa dang / tshe dpag med grub rgyal
ma lha mangs kyi rgya gzhung la brten pa dang / sa skya blo chen gyi yig cha'i steng nas gdugs dkar gyi dbangarnams gsan/ yos lo 1435lola bsam gtan gling du bzhugs nas
ting nge 'dzin la gtso bor mdzad/ da ltar gyi bsdus pa ba rnams kyi mtshang legs par dgongs/ thugs dam gyi lhongs che bar byung nas snyun drag po zhig gis btab pa na/ yar
'brog gi glang lung du chos rje nam mkha' bzang po ba'i sku mdun du phebs par bzhed pa yang shar/ de nas thugs kyi dgongs pa legs par btang nas chos brgyad kyi mgo snyoms
pas phan par byung /

'on kyang da dung gzhi med du ma dwangs nas rang nyid kyi thugs las byon pa'i man ngag nyams su bzhes pas snang ba la'ang khrog zer ba 'dra zhig byung / de nas gzhi med par
phan song gsung / de rjes paN chen nags kyi rin po che slar yang bod du phebs te rtses thang du dge ba'i bshes gnyen mang po la rnal 'byor yan lag drug pa'i khrid gnang
ba gsan zhing / mi g.yo bla med kyi dbang yang zhus/ 'brug lo'i dbyar paN chen rin po che bsam yas mchims phur bzhud pa'i phyag phyir phebs nas bzhugs te dbang mdor bstan
pa'i 'grel pa sA dhu pu tas mdzad pa'i 'gyur mdzad/ bla ma dpal 'byor bas zhus nas dpal mngon par rtogs pa gsungs pa yang gsan/ nyin cig gla ba gcig nags gseb na 'dug pas
ka stu ra zhus pas paN chen gyis gang na gang na gsung nas mgyogs par bzhengs byon te legs par gzigs shing 'dug gsung / der yang dri ba dang 'bel gtam mang du zhus/ de
nas paN chen dpon g.yog lhan du rgyal bzang du phebs pa'i phyags phyi mdzad de rjes sku grib la rten nas sku khams shin tu snyung ba yun ring bar byung / nub cig mnal lam
du 'on gyi dpal ri 'dra ba zhig gi glo na mi mang po 'dug de rnams kyi khrod na mar phebs pas phyag na mi mgo cig 'dug pa la ci yin dgongs pa'i tshe sku rgyab nas grib gzugs
'dra ba zhig na re/ 'di khyed rang la gnod pa de'i mgor 'dug zer/ legs par gzigs pas ban de'i mgo rgyungs pa tsa ra ba zhig 'dug pa rmis/ de nas dwangs pa'i mgo tshugs
pa yin gsung / de rjes chos rje paN chen rin po che sne'u gdong du bzhugs pa'i zhabs phyir yang yun ring bar bzhugs nas 'gyur mang du mdzad/ dang po sgra'i sa ris btang
nas bsams pas

bod skad mi shes par bod kyi brda' dag bslabs pa dang 'dra bar 'dug pas skad dod mi mkhyen na dgongs pa chung bar dgongs nas sgra'i sa ris rnams la nan chags chen po ma gnang
/ phyis paN chen rin po che dang mjal nas skad dod rnams legs par dgongs pa'i tshe sgra'i sa ris bor ba de shin du gnod par byung gsung / paN chen rin po che'i drung du
rdo rje phreng ba'i dbang yongs su rdzogs pa/ bde mchog dang kye rdor gyi sgos bka'/ gra lnga dang / mi g.yo bla med kyi dbang / phag mo zhal gnyis ma dang don grub ma/
sgrol ma drag mo'i rjes gnang / dpal dus kyi 'khor lo'i dbang / dbang mdor bstan 'grel pa dang bcas pa/ dpyid thig 'grel pa/ man ngag snye ma/ phreng ba skor gsum/ dpe med
mtsho'i sbyor drug de'i 'grel pa/ nyi ma dpal ye shes kyi mtshan brjod 'grel pa/ mi g.yo bla med kyi rgyud la sogs pa gsan/ paN chen rin po che'i zhal nas ngas dzambu'i
gling gi sum gnyis tsam du phyin pa la panDi ta chen po mi'i nyi ma shes rab che bar mthong / de'i 'og na ku mA ra shrI las shes rab che ba ma mthong zhes gsung ba yin
yang zer/ paN chen rin po che phebs pa'i tshe dgyer pa'i gru khar skyel thung la phebs/ byi ba'i lo nas sbrul lo'i bar du gong gi thugs kyis legs par bzung bas sne'u gdong
rtser sku mdun du bzhugs nas/ dge ba'i bshes gnyen rnams dang / 'bel gtam kho nas dus 'da' ba mdzad/ res rtses thang du bzhugs nas chos mang du gsungs kyang / phal cher
sne'u gdong du phebs dgos pas dang po rgya dur du tshud nas ci thon byas pas byung te/ 'dir rgyun tu sku mdun kho nar sdod dgos pa 'di yang mdun ma'i phugs bzang po cig
mi 'dug bsam nas mdun ma bsgyur 'dod chen po byung ba yin gsung / de nas dwags po phyogs

su phebs par bzhed nas dwags po 'bru mda' ba la sbyin bdag yong mi yong dris pas/ 'ong ba'i zhu ba byung nas sa pho rta'i lo gsar 'phral de nas/ tsa ri phyogs phebs chog pa'i
zhu ba nyin re bzhin du phul bas/ gong nas mi 'thad gsung nas mi gnang ba'i ngang la zla ba bdun pa'i tshes nyi shu bdun gyi bar lus gsung / rtalo'i 1438lodpyid btsan
thang du chos kyi rgyal po grags pa 'byung gnas pa'i bka'i lung gis dmar ston rgyal mtshan 'od zer ba la/ dge ba'i bshes gnyen mang po dbang gsan du bcug pa'i dus su kr-i
ya sa mu tstsha'i dbang yongs su rdzogs pa dang / sgos bka' dang rjes gnang shin du mang bar gsan zhing / gur brtags sam gsum/ 'grel pa ku lu di dang / dag ldan/ ljon shing
/ gur gyi sa bcad/ gur rgyan/ rtse mos mdzad pa'i sam pu Ta'i rnam bshad/ 'jam dpal nA ga raksha'i rjes gnang las tshogs tshang ma/ sa chen gyi brtag gnyis 'grel/ sangs
rgyas thod pa'i rgyud/ dka' 'grel ye shes ldan/ kye rdor 'grel ba sbyang dka' zla bas mdzad pa/ a bha ya'i mi 'jigs pa'i gzhung 'grel/ rdo rje mkha' 'gro'i rgyud dang
/ bha wa bha dras mdzad pa'i 'grel ba tshe dpag med grub rgyal ma'i rjes gnang / tshe khrid dang bcas pa/ 'dus pa'i man ngag nag khrid du grags pa rnams dang / sgra mi snyan
pa'i tshe sgrub/ mi tra dzo ki nas brgyud pa'i tshe sgrub/ gshed dmar lha lnga'i rdzogs rim shin du spros med de kho na nyid kyi man ngag spros med kyi byin brlabs/ rnam
rtog 'od gsal gyi byin brlabs/ rdo rje tshig rkang / spros med rdo rje'i tshig rkang / de'i khrid yig glo bo lo tsA bas mdzad pa la sogs pa shin du mang bar gsan/ btsan
thang gi chos 'khor grol nas sne'u gdong rtser dmar ston pas sgrol ma lha bcu bdun ma'i dbang mdzad pa yang zhus/ de'i ston dbyar gyi dus su dmar ston pas 'on gyi chos
sdings su rgod phrug chos rje'i sku mdun du chos gsan du phebs nas/ chos rje grags 'byung ba'i zhabs la gtugs/ chos rje dang sngar yang mang du mjal/ khyad par rgyal bzang
du

mjal nas bka' lung mang po gnang mdzad de/ de phan du phyag kyang ma phul gsung / de res tshe ring ma mched lnga'i rjes gnang dang phag mo gzhung drug gi skor mkhan chen rin
rgyal ba'i yig cha'i steng nas gnang ba gsan/ bdag tsa ri phyogs pa 'gro 'dod pa thon par 'dug lags sam zhes zhus pas phyi shol chen po rang 'dug na'ang thon par 'dug gsung
ba'i lung bstan bzang po byung / de nas tsa ri phyogs la phebs pa'i zhu ba ni ma grub/ sne'u gdong du rgyun du bzhugs pa mi legs par yang dgongs/ gong nas la chos 'brel
tshun yang ma zhus/ 'phral thugs kyis legs par bzung bas bros stabs su gshegs pa'ang ma spobs nas/ 'o rgyal bar byung gsung / zla ba bdun pa'i nang du kong por 'gro ba'i
'grul pa mang du 'dug pas de'i zla la phebs par thag bcad yod pa'i zhu ba btang bas/ da mi nyan par 'gro na/ zhag bar gcig sdod la song gsung ba'i gong gi bka' lung byung
bas nged rang ni sems bde/ kong 'grul ni mi cig kyang med de/ phyir phebs thub na des chog dgongs pa byung gsung / de nas sne'u gdong rtser sku mdun du phebs pas da
khong gi bya bral byed pa la dra ba cig dang gtor cha cig la sogs pa'i gnang byin gyis gsung nas de rnams gnang bas thugs dgyes te/ dra ba de yang dus phyi mo'i bar du nga'i
bya bral gyi bla yin gsung nas thugs rtsis chen po gnang / de nas dgung lo bzhi bcu rtsa bdun 1438lobzhes pa sa pho rta'i zla ba brgyad pa la bteg nas thog mar dwags
por phebs/ jo bo khog na yar snga mo nam 'og tu bzhud pas na bza' sku chos 'dzar ba ma dgongs pa la 'grul zla'i khyi gcig 'dug pa des sos then nas sbran byung gsung / de
nas thog mar 'bru mdar phebs/ slob dpon bsod bkras pas zhabs tog legs par bsgrubs/ mkhan chen bkras byang pas sna len bzang po mdzad/ khong gi yang dgon na byang rtse ba
kun bkras pa yang bzhugs 'duganang du slob ma khang mkhan chen bkras byang pas thugs dgyes dgyes kyi 'phros gtam mang du byung / byang rtse ba dang de res ma gtogs mjal ma
myong na'ang / bshul lam la sogs kyi dri ba gang kyang mi mdzad par/ dum zhig lon tsa na bla ma paN chen sor sdud sku rdo rje yin zer yod 'dug pa de'i rgyu mtshan

ci la byed kyi 'dug gsung / mig sogs dbang po rnams la lus su bshad de dag par byed pas/ sku rdo rjer 'jug pa 'dug gsungs pas/ 'o na srog rtsol yang der thal ba med gsung /
skyon de 'gro 'gro 'dra ba zhig 'dug zhus/ zhe la da nang phrad 'phral yin pas mi rtsod de nas 'dris nas lab kyi dgongs pa byung gsung / re zhig na slob dpon zhi rgyas pa
khong gi slob ma yin pas 'dis lab de skyel du 'ong dgongs nas/ khyed dga' ldan pa 'di rnams byang chub lam gyi rim pa de la shin tu mkhas te/ de gang la brten pa'i lam
sgron ma mi mkhas/ lam rim pa lnga pa de la mkhas te/ de gang la brten pa'i slob dpon klu sgrub kyi rim lnga de la mi mkhas gsungs pas/ khong ci yang mi zer yang gtam de
byang rtse ba la skyal 'dug de nas re shig na khong gi rtsar?tsar shog zer nas phyin pas/ de skad gsungs pa e yin gsung / de skad byas pa yin zhus pas/ lam rim gyis mi khrol
ba'i lam sgron la dka' gnas ci yod pa gsung / dka' gnas lam rim gyis mi shed pa mang du 'dug thog mar/ gsang dbang shes rab dbang bskur ni/ tshangs par spyod pas blang
mi byas/ zer ba 'di'i gsang dbang / tshangs spyod pas len du mi rung ba'i rgyu mtshan ci yin gsungs pas/ mi len zer ba de yin med gsung / de mi len zer ba'i u tshugs des
mi yong de blangs pas pham pa 'ong bar gsungs 'dug pa/ rdo rje slob dpon gyi byang sems tshangs spyod pa'i lce thog tu bzhag pas pham pa 'ong ba'i rgyu mtshan cig smra
dgos pa yin med gsungs pas/ de nas khong rang gi thugs rgyal zhi nas/ da 'o na khyed rang ji ltar mdzad gsung / nga de la mkhas pas zhu/ dang po'i sangs rgyas rgyud chen
las/ rab tu 'bad pas bkag pa'i phyir/ zhes gsungs pas bla med gzhan gyi gsang dbang blangs pas phas pham 'ong ba ma yin/ dus 'khor nas gsang dbang la dbang po gnyis sbyor
bshad pa cig yong pas de len du mi rung zer ba yin gsungs pas/ khong gi gsung nas/ rim lnga'i/ dang po cig ni dgu dbus na/ zer ba de ci la zer ba gsung / de la'ang lan legs

par btab/ gsang dbang mi tshad bum dbang la'ang gnyis sbyor 'ong ba cig phyag chen thig le'i skor nas gsungs 'dug khong dang 'dris nas 'bel gtam kyang mang du byas/ khong gis
byams par yang mdzad gsung / rta lo'i dgun de sku rab tu sku rab khri dpon dpal 'byor bzang po bas spyan drangs nas chos gsungs/ bla ma dgongs 'dus rnams de na bzhugs
'dug pa'ang thogs re gzigs/ dgongs gcig gi snyan pa snga mo nas gsan na'ang dpe cha bla ma ra mo ba la yod zer bas/ gsan dgon pa la g.yar grogs bcol nas legs par gzigs pas
thugs la shin du bab par byung / sku rab na dkon brtsegs da ltar gyi 'di dang 'gyur mi gcig pa mngon par dga' ba lar rab tu dga' ba'i zhing khams zer ba yod pa'ang legs
par gzigs/ lug gi dpyid nas zla ba lnga pa'i nang tshun du snyon phug tu ting nge 'dzin 'ba' zhig la bzhugs/ la ba pa'i sher phyin dgu pa dang / klu byang gi de bzhin gshegs
pa thams cad la bstod pa yang bsgyur/ de'i dbyar nyi ma ldog gdong la tsa ri'i gnas sgo phye 'ong bas tsa rir phebs/ thog mar sdong po mkhar du khal phogde nas mtshan
ldan thod pa la mchod pa legs par mdzad/ de rjes yul smad rnams su gnas skor mdzad nas mkha' 'gro 'bum de la du zhag sa mdzad pas de na smad dgyer chos rin zer ba cig 'dug
pa na re/ mdang 'dir rje btsun 'jam dbyangs kyi sgar yin zer ba cig byung / de ring 'di nas phebs pa la lta bar 'dug chos 'brel cig zhu zer/ de nas zil chen du bzhugs
te smyug ma'i gzims chung cig bzos thugs dam kho na la bzhugs/ mtshan mo cig zhabs skyil dkrung bshig nas zhabs cung zad brkyang bas/ zhabs mdzub la gcig gis so sbrid ba
btab byung bas bskum nas thugs dam la bzhugs/ yang brkyang bas so btab byung nas bskum/ yang brkyang bas yang btab byung ste ci yin ni ma shes gsung / der zla ba gcig song
nas skyo go tshal du zla ba gnyis kyi bar du thugs dam la bzhugs/

de nas lha ba rnams kyis sleb nas g.yag phug tu thugs dam 'ba' zhig gnang / der lan cig zhabs kyi steng na za gul ba cig 'dug pa ci yin gzigs pas shig lug gi ril ma las mi
chung ba zhig snang ste cho 'phrul du 'dug tsa rir sdod ring shin du skyid par byung / longs spyod kyang phun sum tshogs pa 'bru mda' bas skyal/ gang skyal rnams la 'dzad
rgyu'ang mi 'dug sris sme ba dngos grub tu 'dug tsa ri de nyin ri dang shing thams cad sems ldan yin pa snyam byed/ zil yang shin du che ba cig yod/ mtshan mor song nas
'jigs snang yang med par shin du bag phebs pa yod/ de'i dbyar de gnas nang na mi nyi shu tsam las med/ pu ri'i rtse la phebs nas spur chung gi mgo na je bzang sher dbang
pa 'dug pas khong la gnas po bcol/ sang de pur chen gyi rtse la phebs nas gsol 'debs la sogs mdzad/ de nyin nas mkha' la sgra khyad par can yang grags ste/ rjes kye mi rnams
la dad pa mi 'dug pa gsung / sgra de ji 'dra cig byung ba lags zhus pas/ rnga'i sgra dang phyogs 'thun pa cig thams cad kyis 'thun snang du grags pa thos/ gzhan yang
tsa rir thugs dam la bzhugs pa na mi mang pos chos skyong gsol ba'i rnga sgra 'dra pa sbram rgyangs chen po yod pa dang / de'i bar bar du dung dkar sgril ma mang du 'bud
pa'i sgra 'dra ba dang / res 'ga' bshar sbyang byed pa'i skad mtho dman tshig tshun gsal la khad pa mang du gsan/ tsa ri sgra brnyan sna tshogs thos pa'i gnas yin zer ba
bden par 'dug gsung / kun dril bas zla ba drug bzhugs nas dwags por phebs/ lug lo'i 1439loston mjug kong po nas chos rje chos dpal ye shes pa dpon slob rnams 'bru

mdar phebs nas/ zhag bcu bzhi'i bar du bzhugs pa'i sku mdun dpal mkha' spyod dbang po'i chos drug chen mo/ karma pakshi'i dam tshig gi bshad pa dpal rang byung rdo rjes mdzad
pa dam tshig rgya mtsho zhes bya ba'i lung gsan/ thugs shin du dgyes par byung nas zhabs kyi mthe bong la hor yig gsar gyi rgyal me ri'i dbus na bzhugs pa'ang ston pa
gnang bas ngos 'dzin zhus/ slob dpon bsod bkras pa'i gsung nas da lan dpon slob 'phrod pa byung ba shin du legs/ gzhan khong dpon slob mtshan nyid pa rnams la gzigs lugs
zur pa cig 'ong gi 'dug zer/ de'i dgun yang snyon phug tu gtso bor thugs dam kho na la bzhugs/ bar skabs su slob dpon bsod bkras pa dang dge bshes bsam she dang dang dge
sbyong gcig ste gsum la rnal 'byor yan lag drug gi khrid gnang / spre'u lo'i [A: 72]1440lodpyid sgam po skor du phebs nas zhag gsum bzhugs/ dpal sgam po pa'i sku 'dra rin
po che'i sku mdun phebs pa'i tshe mjal ma khad tsa na gson ma'i snang ba shar gsung / zangs lung du yang gnas skor du phebs/ 'gro mgon rin po che la thugs dam 'khrungs pa'i
de'u shar ma'i khar yang dum zhig bzhugs rin po che la mjal ba ni ma byas gsung / de nas spre'u lo'i ston dwags po la bar du phebs nas chos rje'i mi 'babs pa bsod nams
rin chen pa'i drung du dpal mkha' spyod dbang po'i skyes sbyor/ ngo sprod gnad kyi me long / gsal ba'i me long / gsang ba'i me long / sems gsang mi 'gyur kun grol/ brgyud
pa'i gsol 'debs/ ri chos gcig shes kun grol/ gsung sbyar snying po legs grub/ gdod ma'i rgyal ba rab gsal/ 'khor brtag dbang po'i tshon mdzes/ ma cig lab sgron gyi rnam
thar gleng bzhi'i le'u/ bla ma'i rnal 'byor/ dkar 'gyed/ dmar 'gyed/ ma rgyud pha rgyud kyi gsol 'debs/ gtor ma/ snyan rgyud gong khug ma/ gcod kyi dmar khrid/ lhan cig
skyes grub dpal mo'i 'grel pa dang bcas pa/

chos rje rang byung rdo rjes mdzad pa'i gcod khrid dang / zab mo nang don rtsa 'grel/ chos dbyings bstod pa'i 'grel pa/ de bzhin gshegs pa'i snying po ston pa'i bstan bcos/
sku gsum ngo sprod kyi khrid rnams dang / mi nyag shes rab bzang pos mdzad pa'i do ha'i khrid yig do ha skor gsum/ rmangs do ha'i rnam bshad/ rten khyad par can bla ma'i
mtshan nyid/ brten pa khyad par can slob ma'i mtshan nyid/ brda' dang thabs khyad par can/ 'bras bu khyad par can/ sgro 'dogs gcod pa'i chos brgyad/ brgyud pa'i lo rgyus
te par phu ba'i lugs rnams dang / nges shes bskyed pa'i gtam rgyud rnams gsan/ ri mi 'babs pa'i gsung nas khyed rlung 'dzi na zhing yong pa yin nam gsung / med lags zhus
pas ngo la ltas na yod pa 'dra gsung / der zla gcig song pa dang / da byon gsung / dang po la lta shes/ nged rang rkyang par phyin na chos mang du thob par 'dug pa la de
res byang rtse ba la sogs pa'i zla bo mang du yod pas thugs so ma bsod pa 'dra/ rtag tu thugs dam mdzad pas sku lus las su rung nas/ nyin rangs par gsol ja gsol yang sku
khams gsang thebs res zhag re thub/ gsol zhib kyang 'bul ba gang snga nas bzhes/ lar gyi ngo mtshar che khong phyag rgya chen po'i lta ba 'di ngas kyang blos mi gtong /
khos kyang nga blos gtong mi 'ong / dge ldan pa'i ngang tshugs 'di ngas kyang kho blos mi gtong / khos kyang nga blos gtong mi 'ong gsung nas ngang tshugs shin du dam par
mdzad gsung nas shin du gus pa gnang / spre'u lo'i dbyar kong por chos rje chos dpal ye shes pa'i drung du gsung chos mang du gsan pa'i phyir phebs par brtsams pa na/ sbyin
bdag gi gsung nas de mdzad na 'khor 'di rnams la nor nyan pa cig mi 'ong gsung nas shol bsam thon pa yin gsung / 'bru mdar gshed dmar gyi dbang yang legs par gnang /
de nas yar phebs par bzhed pa na sbyin bdag sku mched thams cad kyis gzhi phab nas bzhugs par zhus na'ang ma bzhugs/ de res dwags po phyogs su bzhugs pa'i tshe rang don

gzigs rtog dang ting nge 'dzin gyi rim pa yang shin du 'phel/ gzhan don dbang khrid bshad pa'i rim pa'ang dum re mdzad/ dge ba'i bshes gnyen che phra thams cad dang 'bel ba'i
gtam gyis dus 'das/ khyad par slob dpon bsod bkras pa de dang po mtshan nyid kyi gra sa chen po rnams su sbyangs pa chen po mdzad pas yon tan che yang grub mtha'i phyogs
zhen dang khyad par du sgom chen pa la brnyas pa chen po byed pa la legs par bshad pas dag pa'i snang ba phyogs med du bkod nas/ dgung lo zhe dgu bzhes pa spre'u lo'i
dgun yar klungs su phebs/ de nas sngar phyag mi 'tshal ba phyag 'tshal ldang ba mi byed pa rnams ldang ba byed/ 'dzum mi ston pa rnams kyang 'dzum ston gyi 'dug gsung / skabs
shig sne'u gdong rtser stag lung chos rje kun spangs byang chub rgya mtsho ba phebs pa'i tshe/ de snga mjal ni ma myong / de nyin su'i yang ngo sprod 'bul mi med par
ngo mkhyen nas bka' lung mang po gnang byung / de dus chos rje chos dpal ye shes pa rang dang 'dra bar mthong / stag lung pa mkha' spyod pa'i sku skye cig yin zer ba bden
par 'dug bsam/ de rjes khong rnam gnyis 'dra po mi 'dug dang po mthong dus stag lung rin po che'i dbu lo mthing gi kha dog tu 'dug gsung nas rgyus can rnams la yod med
dri ba yang mdzad/ bya lo'i 1441lodpyid gong ma grags pa 'byung gnas pa'i bka' lung gis gdan sa thel du dge ba'i bshes gnyen chen po du ma bsdus nas smon lam mdzad pa'i grar
phebs nas rgod phrug chos rje 'jag spyil na bzhugs pa'i drung du nyin bzhin du bzhugs/ de thon rting sna mo rdzong du bzhugs nas/ chos rje rin po che nam mkha' blo gros/
chos rje rin po che lo chen/ sde snod 'dzin pa mgon po rgyal mtshan/ chen po bsod yes pa la sogs pa mang po la phar phyin la sogs pa'i gzhung chos dang 'bel gtam gyis
chos kyi sgo mtha' dag la snang ba chen po rgyas par mdzad/ de'i dbyar 'on chos sdings su rgod phrug chos rje'i sku mdun du phebs nas/ grub chen u rgyan pa'i rdo rje gsum
gyi bsnyen

sgrub kyi nyams khrid legs par gsan pas srog 'dzin yan zla seng ba'i lugs gnang / de rjes lo rgyus rin chen phreng ba/ mkhas btsun pa/ snye mo ga pa/ zla seng ba rnams kyis
mdzad pa'i rnam thar gsum/ bsnyen sgrub kyi ngo sprod/ rnam bshad/ gegs sel snyan rgyud ma/ 'khrul 'khor bcu bdun/ rdo rje mthong rdol/ ha 'don khrid yig gi zhal shes rnams
zla seng bas sgrigs pa grags byang gi zhus lan/ rgyal sde snyan rgyud chung ba/ ltag 'then/ rgyal sde snyan rgyud che ba/ gces phrug brgyad bcu/ de'i lde mig yang de'i
lde mig bsod nams rgyal mtshan pas mdzad pa/ rnam rtog yul la mi 'jug pa'i zur bkol/ 'pho ba tshigs bcad ma/ rdo rje pha lam dbyug pa'i man ngag gegs sel thor bu ba/ rtogs
ldan bsam rin gyi zhu lan/ ston pa sangs rgyas dpal gyi zhu lan/ mkhas btsun pa'i rnam bshad chen mo/ kun mkhyen gangs pa'i khrid yig gsol 'debs/ rigs bzhi mkha' 'gro'i
zhal gdams/ tshe sgrub bka' rgya ma/ 'pho ba gser srang ma/ kun mkhyen gangs pa'i gsol 'debs/ rigs drug sa bon bsreg tshul/ thugs rdo rje'i man ngag 'chi med rtsal sbyong
bdun ma/ dngul chu'i gdams pa/ gegs sel sman dpyad ma rje rang byung pas mdzad pa/ rlung sbyor gnad kyi lde migabasnyen sgrub kyi che ba la sogs pa sher mgon pa'i zin
bris rnams gsan/ gzhan yang tshogs chos rin chen phreng ba/ rin chen sgron me/ gces phreng / dung phreng / bai Durya'i phreng ba/ rin po che'i gter chen/ man ngag gi snye
ma/ drug gsum bco brgyad ma/ shel phreng / rin chen snye ma/ me tog phreng ba/ mgur 'bum chung ba rnams kyi lung yang legs par gsan/ rgod phrug chos rjes bu slob chen po
rnams la gzhan don 'di ltar 'ong gi lung bstan mang du gnang / bdag la yang rdo rje gsum gyi bsnyen sgrub bstan na/ gzhan la phan par 'gyur zhes pa'i lung bstan gnang byung
yang / gzhan la 'chad pa ni cung ma grub gsung /

gzhan yang grub thob 'dar phyar gyi rta mgrin dang shangs pa'i rta mgrin gyi dbang / gcod yul gtor ma'i glegs bam dbang bskur zhi byed dang 'dra ba/ gcod yul gyi mkha' 'gro
sde lnga'i dbang / dam pa'i thugs kyi zhus lan/ rgod tshang pa'i zab mo mos gus kyi gsung sgros/ chos rje pa rang gis mdzad pa'i dmigs 'bum/ ston thog gcig ma/ tshogs las
dgos 'dod kun 'byung / ma gcig gi gtor dbang / rta mgrin gsang sgrub kyi las tshogs rnams/ lo ras kyi tshogs chos rin chen phreng ba/ tshogs kyi 'du ba bsgrags pa yang
dgon pas mdzad pa/ rlabs po che'i blo sbyong bzhi pa/ lam zab snying po'i blo sbyong la chos tshan brgyad/ gnas kyi lhan thabs/ zhus lan gsung gi bang mjod/ tshogs kyi khog
dbub/ rab gnas/ bdun tshigs/ spyan snga rin ldan/ zur phug pa rnams kyi rnam thar/ ngag 'don thor bu pa/ lnga ldan bdud rtsi thigs pa/ gsang 'dus rim lnga'i khrid chung
gnyis/ ri chos kyi nang gtor bdun la sogs pa'i lung gsan/ de'i ston mjug kun bzang rtse pa drung bsod nams rgyal mtshan pas sbyin bdag mdzad cing / sne'u gdong rtse'i snang
khrar bzhugs nas/ bzheng pa dang mthun pa'i dbang mang du gnang / de yan du nyid kyi gcung po/ slob dpon mgon rdor gyis zhabs tog gi nye gnas mdzad kyang / khong phyag
byad ngan pa'i stobs kyis/ gzims khang nas phyag dpe thogs shig dang / 'gro mgon rin po che'i sku 'dra/ dra ba gtor cha/ sku sbyar dang gsol lhung / ting bdun tshar tsam
ma gtogs/ nang spyad kyi dngos po sa zhing dang bcas pa khong rang la bskyur nas/ yid bzang rtse rnying par phyogs phebs cing slob dpon nam mkha' dpal 'byor bas nye gnas
kyi khur blangasate bya lo'i dgun bzhugs/ khyi lo 1442losar 'phral du rkyang chen pa'i sku mdun du phyag 'bul la phebs pas shin du dgyes pa zhig kyang byung / de ma thag
phyir phebs nas rgyal

bzang dubazhugs pa yin te/ chos kyi rgyal po grags pa 'byung gnas pa de spyir thugs dam pa'i chos kho nar gzhol/ rang gi mdzad pa thams cad kyang bstan pa'i zhabs tog tu bsdur/
bstan pa 'dzin pa'i skyes bu thams cad la thugs dag pas zhabs tog dang mthun pa'i rkyen mang po sbyor/ nyin re la ja sbyor bcu gnyis lhag pa re skol nas dge ba'i bshes
gnyen rnams chos kho na bgror 'jug chos kyi sgo mtha' dag la thugs 'jugabla mar bzang ba thams cad la bkur sti rgya chen po mdzad pa des sbyin pa'i bdag po gnang nas bka'i
lung gis rgyud 'grel sogs kyi chos 'khor rgya chen po skor/ de'i zhar la rgyud gsum gyi gsang ba rnam par phye ba'i brtsom pa 'phral dang 'phral du mdzad/ de grol nas
slar yang rgod phrug chos rje'i sku mdun du rgod tshang brag tu phebs pa na/ kha sang bar mi de tsam la rgyud mnyan po de 'dra gsung / bar chad mi 'ong ba ngo mtshar che/
chos gsung dus sngon dang da ltar gyi dge ba'i bshes gnyen su la'ang zhal mi gtong bar 'dug zer ba de thugs la btags gsung / der bzhugs nas 'brug pa'i khrid chen brgyad
kyi skor la chos tshan bzhi bcu rtsa lnga/ 'jam dbyangs mgon po'i yig cha'i steng nas ting nge 'dzin gyi dbang bskur sngon du 'gro ba'i thub pa lnga'i khrid/ ngo sprod
rnal 'byor bzhi bshad yod pa/ 'khrul 'khor gyi yig chung / bka' tshoms/ dpal phag mo grub pa'i bka' 'bum las lam 'bras dpe mdzod ma'i skor la chos kyi rnam grangs bcu bdun/
sgrol ma lha bcu bdun ma dang / bcu gsum ma gnyis chos rgyal 'phags pa'i yig cha'i steng nas dbang skur/ sgrol ma nyi shu rtsa gcig gi dbang dang / so so'i sgrub thabs
las tshogs dang bcas pa mal gyo blo gros grags kyis bsgyur ba'i steng nas lung legs par gsan/ phyag drug pa'i gtor dbang thun mong pa/ thugs rje chen po rgyal ba rgya mtsho'i
dbang /

zhi ba 'tsho'i sdom pa nyi shu pa'i 'grel pa rnams dang / ri chos kyi skor las gzhung gnyis pa'i skabs su 'phrang sgrol gyi lo rgyus tshe ring ma'i zhu lan la sogs chos tshan
bcu gcig tsam dang / gzhung gsum pa nas rdo rje lus kyi sbas bshad kyi gzhung la sogs chos tshan bdun/ khrid kyi skor nas byang chub sems kyi khrid la sogs chos tshan
bcu gsum/ gcod yul gyi ma khrid chen mo/ khu sgom gyi shog dril bzhi/ gcod rin chen ba/ gdon chen bco brgyad kyi gcod/ le'u lag brgyad ma/ rtsal sbyong bdun ma la sogs mang
po dang / zab don thugs snying gi skor las chos tshan bcu bdun tsam gsan/ chos rje rin po che de rtogs pa nam mkha' dang mnyam/ phrin las thams cad lha 'dres sgrub/ sgrub
rgyud man ngag thams cad kyi bdag por bzhugs/ lkog gyur thams cad kyang legs par dgongs/ 'phral yon bdag pho mo rnams kyis nyin re bzhin bsnyen bkur zhu mkhan grangs
med 'ong / de thams cad kyi steng nas sna tshang bar yang bzhes/ gsol ja yang gang bzang thams cad nyin rangs par bzhes thub/ bka' lung la'ang chos rje sems dpa' chen pos
gsol ja bzhes thub kyi med par 'dug bdag gi bsnyen sgrub dang spyod yul gyi drin la ja 'thung thub kyi yod ces kyang gsung / thugs kyi 'jug pa cig kyang ma 'khrul ba de
chos rje rin po che la mnga' lags sam zhu mkhan 'dug pa la/ de los yod de med na ngas 'did tsam ga na 'ju gsung gi 'dug gsung ba la sogs pa'i che brjod mang du mdzad cing
shin du gus par yang gnang / dgung lo lnga bcu rtsa gcig pa chu pho khyi'i dgun nas drug bcu rtsa gcig bzhes pa chu pho spre'u'i bar du chos ji ltar gsungs tshul rgyas par
'og tu 'chad par 'gyur ro/ dgung lo lnga bcu rtsa drug gi skabs su bal por paN chen rin po che'i zhabs drung du phebs te gdams pa rnams gsan par bzhed nas/ phebs par brtsams
pa'i tshe rkyen 'ga' zhig gis bshol dgos byung / brag dkar mo ba'i rdzong dpon pa sku mched kyi jo nang bka' bzhi ba gshegs pa'i gdan sar spyan drangs na'ang ma phebs
pa yin/ chu pho spre'u'i ston gzhan la phan pa'i sgo chen por

'gyur ba dang / paN chen rin po che'i zhabs tog tu dgongs nas dgung lo mtho por phebs kyang dpon slob bcu gcig tsam gyis zla ba brgyad pa'i nyi shu bzhi la spyan 'dren du bteg
nas mi dpon chen po rnams dang / dge ba'i bshes gnyen chen po rnams kyi gnas rim gyis brgyud de phebs pas so so nas zhabs tog dang bkur sti chen po mdzad/ ngur smrig
gi jo mo'i drung du 'dod pa'i don grub cing bar chad med pa'i gsol ba btab pas byin brlabs chen po'ang byung / de'i btang rag tu phyir lam ras yug gcig phul ba yin gsung
/ zhu 'brog lha khang du bzhugs pa'i dus su gnas brtan chen po sangs rgyas kyi bstan pa la bya ba rgya chen po mdzad pa dpal grags pa dang u rgyan bzang po ba dpon slob bco
lnga tsam phyag 'bul zhing chos 'brel zhur byon/ sngar las su mi rung ba dag kyang khong gi phyag phyir btud nas nyon mongs pa yid la 'gyu ma myong ba snyam byed pa'i
brtul zhugs bzung nas byung bas khong gis 'di yang 'di tsam du thul 'dug bsam nas khong la dang ba chen po skyes gsung / la stod byang nas lhor phebs pa'i lam du rje btsun
ma sgrol ma'i byin brlabs kyi mtshan ma bzang po'ang gzigs/ bar 'brog la sogs pa'i lam 'jigs pa can rnams la phebs pa'i tshe chibs drel dang / khal rnams kyang sngar bas
bzang ba dang / nyi ma'ang gzhan las ring ba dang / lam chod che zhing shin du bag phebs pa'ang byung gsung / de nas la stod sgang dkar du phebs nas zhag kha cig gi bar
du bdag po lha btsan skyabs pa yab sras dang ma mjal/ khyed rnams ci la byon pa yin/ myang stod pa dang gnyen gyi lam dgag tu byon pa yin nam zer nas rtog tu byung ba la/
bdag dge bshes rgad po cig yin/ de'i don gyis myang stod pa'i

gnyen lam dgag tu 'ong ba ngo tsha/ bdag paN chen rin po che bod du spyan 'dren du 'ongs pa yin gsungs pas/ de nas bdag po lha btsan skyab pa ba rang gis ldum ra zhig 'dug
par sbra cha ther dkar nag phub nas phebs byon par mjal/ bkur sti chen po yang mdzad/ sras po bdag po tshe dbang pa ni bags 'ong zer nas mjal phrad mdzad du ma 'dod/ bdag
po'i drung pa dang mjal ba'i tshe bkur sti zha phud tsam mdzad pas/ khong gi drung skor dang skye bo rnams ltad mo bltas nas rtse thang pa de pa zhud po gcig dang gda' ste/
bdag po'i drung du phyag mi 'tshal bde en mi mang zer/ 'dis mtshon nas khyim pa su che yang mi chos kyis thugs 'dzin la phyag gtan nas mi mdzad/ mi chen mi skya sus phyag
phul yang phyag lan lta smos kyang ci dgos te dbu thug kyang mi gnang ba ni/ sangs rgyas kyi bstan pa'i che ba kho na la dgongs par snang ngo / der bdag po dang mjal
nas don gyi gtso bo/ grub pa'i dbang phyug paN chen rin po che bod du spyan 'dren pa'i phyir phebs pa yin/ de la rgyu rkyen ji tsam dgos sogs kyi zhu ba mdzad pas/ de rnams
kyi cha rkyen thams cad kyang bdag po lha btsan skyab pas zhal gyis bzhes nas dka' gnas thams cad grol/ yon mchod shin du 'phrod par byung nas thugs bde 'bol gyis song
gsung / de nas dgun nyi ldog gdong du sleb pa'i tshe/ dge ba'i bshes gnyen bdun pa zhig la zhu yig legs par phul nas bal por brdzangs/ chibs pa med par phebs mi thub pas
dpon slob lngas la stod lhor sgug cing bzhugs so/ de'i zhu yig ni bod skad du bsgyur ba 'di yin te/ dpal ldan bla ma dam pa dmigs pa med pa'i thugs rje chen po can gyi
zhabs kyi pad mar kum ra shri gus par phyag bgyis te zhu ba/ rje nyid sku gsung thugs bde ba chen po'i rang bzhin las g.yo ba med par

bzhugs mchi/ zhu yig gsol ba'i don rje khyed kyi sku gsung thugs kyi yon tan sangs rgyas thams cad dang mnyam par bzhugs pa las de'i phyogs tsam zhig bod yul ba rnams kyis
shes/ khyad par chos kyi rgyal po grags pa 'byung gnas kyis thugs su chud nas gus pas brten pa'i gtam sku drung na yod pa rnams kyis zhus pa la brten/ chos rgyal kun dga'
legs pa yang khyed la shin du dad pas spyan 'dren pa'i pho nya ba snga phyir mang du mngags/ bdag slob 'bangs rnams kyang na ning nas phebs par re ba la/ pho nya ba phal
cher sku drung du ma sleb/ sleb pa rnams kyis kyang rkyen ci rigs la brten nas da bar ma phebs/ kha sang nas nor bus de nas kyi bka' yig la stod lho byang / rin dpungs/
sne'u gdong rnams su rim pas 'phrod/ de la chos kyi rje rin po che khyed bod kyi yul du ci nas mi phebs su mi rung / nges pa kho nar spyan 'dren pa'i don du bdag dpon slob
rnams kyi dad pas blangs/ chos rgyal kun dga' legs pas kyang bka' lung gnang nas stod lho'i bar du slebs pa lags/ bdag lus lci ba nyid kyis gzhon pa med par lam mi bgros
pas bal yul du ma slebs na'ang bdag gi slob ma nam mkha' dpal 'byor bsod nams bkra shis/ bkra shis rgyal mtshan rnams sngar nas zab chos gnang ba'i slob ma lags shing /
gu hya ar tha bha re Na zhabs drung du spyan 'dren pa la btang ba lags/ de la chos rgyal kun dga' legs pa/ rin spungs nor bu bzang po sku mched/ lho byang gi rgyal po gnyis
dang bcas pa thams cad kyis thugs rtse gcig tu zhal ta'ang gnang / khyad par shel dkar rgyal pos/ chos rje spyan 'dren pa'i don la snga phyir spyad dngos mang du btang
/ dbus nas sleb pa'i pho nya ba snga phyi mang po'i 'thun rkyen yang sbyar/ da lan kyang thugs khur shin du che bar bsnams

bla ma rdor 'dzin pa la chos rje nges par 'byon/ khyed kyis kyang spyan 'dren pa'i khas blangs phul 'dug pa bzhin da lan cis kyang spyan 'dren thub pa gyis gsung ba'i bka'
lung nan can dgos cha dang bcas pa gnang brdzangs pa lags pas thabs dang stobs dang rdzu 'phrul gyi stobs kyis ci na'ang 'byon par zhu/ khyad par kho khom rgyal po'i phyogs
la ji ltar bgyi ba yang chos rje nyid mkhyen pa lags/ gal te da lan ma phebs na dbus gtsang gi rgyal po mi che ba bdag cag slob 'bangs thams cad yi 'chad/ phyi nas spyan
'dren pa yang shin du dka' bar 'dug mdor na sangs rgyas kyi bstan pa la dgongs/ yon bdag rnams kyi dad pa'i spyod lam thugs la bzhag nas zla ba bcu gnyis pa'i nang du
brin du phebs pa cig ci nas kyang byon byon/ brin du phebs dus shel dkar nas bsu ba dang zhabs tog kyang yong par yod pas dgongs par zhu/ zla ba bcu gcig pa'i nyi shu drug
la la stod sgang dkar po nas phul ba'i zhu yig bde legs su gyur cig zhes pa'o/ de nas yun ring po'i bar du skad cha ci yang ma byung pa dang nam zla'ang dros pa'i stobs
kyis spyan 'dren rnams tshad pas non dogs kyi thugs 'tshabs pa'i tshe/ paN chen bod du phebs pa'i mtshan ltas bzang po'ang gzigs/ de nas 'gor bzhi chen po cig la paN chen
'khor dang bcas pa chu bar du phebs pa la na bza'i bsu ba btang / de nas ding rir phebs pa na/ bdag po tshe dbang pas bags yong zer nas paN chen dpon g.yog ding ri'i phu
stod du bkar nas lung pa'i gzhung la'ang gshegs su ma ster/ spyan 'dren pa la phebs nas ding rir phebs gdong du phyag 'bul du phebs rgyu yin na'ang zla ba phyed kyi bar
du bkag nas phebs rgyu ma byung / bdag po lha btsan pa yang mjal du ma btang bas/ nyin cig gsung drag pos rgol du bcug nas de'i sang nyin phebs/ paN chen rin po che dpon
slob ding ri'i ding dmar na bzhugs

pa'i sku mdun du mjal/ dpon slob thams cad la sna len bzang po'ang bshams/ paN chen gyis mdzad pa'i sha ba ri'i bstod pa yang bsgyur/ de nas la stod byang du lo tsA ba manydzu
shri ma phebs kyi bar du paN chen chos gsung ba dang dbang bskur ba la sogs pa'i lo tsA yang mdzad/ la stod lhor bdag po lha btsan skyab pas skyel thung la rgyang ring
por phebs/ yon mchod 'gyes khar khong gis thugs la legs par btags pa'i stobs kyis spyan chab mang du byon/ de nas la stod byang gi ngam ring du yun ring por bzhugs/ mi'i
bdag po rnam rgyal grags pa zhes bya ba'i skyes bu chen po gsung rab thams cad la thogs pa med pa'i spyan can yab sras pas/ paN chen rin po che la thugs dad pa'i stobs
kyis zhabs tog phun sum tshogs par mdzad/ sgos kyi khong gis sku mdun du sngags mtshan nyid rtsis sgra 'jig rten snga rabs pa'i lugs gnyis kyi lo rgyus la sogs pa'i chos
sgo mtha' dag la dri ba mang du mdzad pa rnams la lan thogs med du btab pas mi'i bdag po gsung rab kyi spyan can de yang thugs rab tu dgyes/ rab 'byams pa zer ba yang mang
po yong bar 'dug ste/ rab 'byams pa rang de mkhan chen par 'dug gsung ba la sogs pa'i gsung gi bstod pa chen po'ang mdzad/ bzhugs stan la sogs pa'i bkur cha che bar mdzad/
'phral gyi longs spyod rnams kyang lhugs par btang ba yin no/ mkhan chen pa'i 'phral gyi gsung rnams yi ger btab na chos 'byung chen po cig 'ong bar 'dug gsung / yang
nyin cig gang zag de btsun chen rang lags zhus pas/ khyed gzigs rgya che yang btsun chen zer ba'i tha snyad de rang gang

na yod na gsung bas/ 'brom ston pas bod ston rnams la jo bo rje spyan drongs shig par yi ge bskur ba na/ dang po'i dge slong lugs 'byin dpon/ btsun chen ye shes blo gros dang
zer ba 'dug pa zhus pas ci zer ci zer yang de 'dras thon byung de yi ger bris gsung pa dang / khyad par khong rang dus 'khor la shin du mkhas pas spyir dus 'khor skor
dang/ khyad par rje btsun red mda' ba'i rtsod lan la dri ba mang du mdzad pas de'i lan rnams kyang lhug par gsol/ de dus lhag par dgyes pa'i stobs kyis dus phyis su yang
khong rang gi brtsams chos mang po dang / gdan dang gser la sogs rten bcas dang / dri ba mang po dang bcas pa'i bka' shog yang dang yang du phebs/ de nas paN chen seng ge
rtsar phebs pa'i tshe/ chen po ser po ba yang byon nas 'bel gtam mang du mdzad pas/ / khong gi gsung nas sgom chen pa rnams sems kha dog tu grub bam dbyibs su grub rtsad
gcod pa 'di nor ba yin zer/ 'o na rnam snang mngon byang na sems ni kha dog tu'am/ dbyibs su'am zhes brtag par gsungs 'dug pa gsungs pas/ de'i don kha dog tu ma grub zer
ba yin zer/ sgom chen pa rnams kyang sems kha dog tu grub zer ba min gsungs pas khong ci yang mi gsung par 'dug yang khong chos rje chos rgyal ba'i grub mtha' bzung nas/
stong pa nyid kyi rnal 'byor 'di rnal 'byor rnams kyi mchog tu gang nas kyang ma bshad gsung pas/ nyi khri na rnal 'byor du bya ba ji snyed yod pa rnams kyi nang nas stong
pa nyid kyi rnal 'byor 'di rab dang gtso bo dang mchog tu bshad 'dug pa gsungs pas yang ci yang mi gsung bar bzhugs song/ seng ge rtse nas phebs pa'i nyin rta pa mang
pos sa skyel thung mdzad pa'i tshe/ red phu ba dpal legs pa zhes bya bas gsol ba btab nas/ rdzogs pa'i rim pa lce rtse rkan sbyor

gyi rtsa ba/ lce rtse rkan sbyar rnal 'byor la/ rtag tu mnyam gzhag sgrub pa bas/ mkha' sogs dngos po thams cad la/ sangs rgyas nyid ni rtag tu spro/ zhes bya ba rgyas par
gsungs pa'i 'gyur yang mdzad/ de nas rim gyis ra lngar phebs nas yun ring bzhugs/ bde mchog bcu gsum ma'i mchod chog dang spyan ras gzigs kyi bstod pa tsarpa Tis mdzad pa
gnyis kyi 'gyur yang mdzad/ de'i tshe ri lung sbug gi bla ma sku na sgres pa zhig 'dug pa de la lung mang du bzhugs 'dug pas/ yo ga'i 'grel pa mang po'i lung gsan par brtsams
pa na/ paN chen dpon slob kyi sku mdun du ma bzhugs par gzhan du bzhugs pa mi rigs par dgongs nas bshol ba yin gsung nas rting du'ang thugs la bcags par mdzad/ de nas
rim gyis paN chen rin po che sne'u gdong rtser spyan drangs rjes su/ sgos kyi 'bul ba dang sna len bzang po zhus/ de nas zla ba gcig tsam song ba'i tshe gong ma chen po
thugs rang bzhin du mi gnas pa'i rnam par 'gyur ba la rten/ skyam 'chad pa stengs su dben par bzhugs/ de nas zla ba gcig tsam song ba dang / paN chen rin po che'i zhabs
drung na bzhugs na bzhed pa dang 'byor bar gsan nas sne'u gdong rtser bzhugs/ snang ba'i phreng ba'i 'grel pa'i 'gyur cig kyang gnang ste 'phror lus/ dril bu rim lnga'i
khrid bshad pas legs par brgyan pa zhig gsungs pa gsan nas zin bris su btab/ de la dus 'khor rgyud 'grel dang sbyar ba'i rnam par bshad pa rgyas pa zhig brtsams pa'i rjes
su gnang ba yang legs par thob/ de res dang sngar phebs pa'i skabs thams cad du dang por de ring dri ba 'di 'dra ba zhig zhu/ 'di ma go bas 'di zhu dgongs nas spyan sngar
phebs pa'i

tshe sku mdun du ma phebs tsam la phal cher go yod par 'dug byin brlabs shin du che ba zhig yod/ chos gsung pa'i tshe zhal nas lung thams cad kyang thogs med du 'ong / bsam
gyis mi khyab gsung / kha cig la phag mo'i rdzogs rim de gsung gi 'dug pa gsan pas/ ku mA ra shri la 'di min pa zhig dgos gsung zur du gsan na bde mchog rim lnga lta bu
cig 'ong ba ma lags sam zhus pas/ de'i tshod du 'dug ste de res bud med dang sna tshogs yod ba cig la zhus/ de rjes zur du ni zhu ma grub gsung / paN chen ni thang po cher
phebs nas tshogs chos gsungs pa'i tshe rin po che bsod rin pa'i gsung gis de ring gi tshogs chos de'i lo tsA mdzad pa zhu gsung yang / de byas na lo tsA ba manydza shri
pa thugs ldog zhus nas ma bgyis pa yin gsung / de nas paN chen rin po che khyi lo 1442lobod nas bal por phebs khar sne'u gdong nas zhu ngo zhus te paN chen rin po che'i
gsung gis sne'u gdong pa la dus 'khor shod gsung pas/ bka' lung sgrub kyang don dang mi ldan/ phebs kha'i zhal tar song bas bzlog par ma phod de/ thugs mi bde bar gyur na'ang
/ skyel thung la ngam shod gling chen kha bar du byon pa'i tshe/ zhabs la phyag phul nas phyir phebs khar bka' lung de rigs nas sgrub pa zhu/ mi rigs na mi sgrub pa
zhu zhus pas de bzhin gyis gsung ba byung kyang dus 'khor gnang dgos pa yin gsung nas yang dang yang du gtses pa'i 'o rgyal bar yong pa la/ bal bod kyi mtshams su paN chen
rin po ches lo tsA ba la bka' bkyon pa'i tshe/ khyod rang sdug po byed kumA ra shri kho rang a dhi pa ti'i bla ma gyis byas kyang mi byed/ kho rang skyid po byed gsung
zer ba dang sor gud kyi pang khebs shig gi gnang byin byung bas thugs lhag par bde bas sne'u gdong nas ji tsam bka' lung gnang yang dus 'khor sogs ma phul lo/ dgung lo drug
bcu rtsa lnga bzhes pa me pho byi ba'i 1456lodgun stod gra'i sman gcig tu phebs nas chos rje sman gcog pa shes rab bzang po'i drung du zhi byed brgyud pa phyi ma'i lam
lnga'i dbang dang khrid rnams legs par gsan/ rten 'brel khang 'jug gi dbang

gsan nas sgrub pa'i dam bca' zla ba drug phul/ gzhan yang lam gsum gyi dbang / bde gshegs bcu gnyis kyi dbang / phyi sgrub zhal gnyis ma/ nang sgrub dmar chung ma/ gsang sub
khros ma nag mo/ bdud rtsi bum chu'i dbang rnams dang / mgon po a gho ra'i phyi sgrub/ nang sgrub/ gsang sgrub/ bdud sgrub rnams dang / mgon po gi gug gi rjes gnang gsan
zhing / rgyud pa phyi ma'i nag khrid kyi lung rnams kyang shin du tshang ba zhig gsan/ nyin cig chos rje sman cig pas phyag na dpe 'khyar 'dra ba zhig bsnams nas de'i lung
yang gnang / de tshar nas rgyud pa phyi ma'i skor nged la yod pa rnams da de yi ge gcig kyang ma lus so gsung / gzhan yang rmar lugs kyi gtor dbang / lag khrid bcu drug
gi khrid dang gdams pa shin du mang ba dang / so lugs kyi gtor dbang dang dam pa skyes mchog che chung gnyis la sogs pa/ skam lugs dang rgyud pa dang po dang / lce lugs/
ljang lugs/ gra pa'i lugs la sogs pa shin du mang bar gsan/ de rjes ras chung snyan rgyud la sogs pa mang du gsan par bzhed na'ang sbyin bdag rnams thugs sun dogs dang
/ chab kyang cung ma 'phrod nas yar klungs su phebs/ de'i dbyar sku chags cung zad skyes nas na bza'i dkyil du mug pa skye ba dang / rnam spyod khang pa 'bus khyer ba yang
byung / de'i ston mjug nas sku mtshams shin du dam par bsdams te chab ma gtogs rgyu 'grul gang yang med pa gnang nas zla ba drug po'i sgrub pa'i dam bca' thugs dam la
rtse gcig tu bzhugs/ sku mtshams grol kha nas cung zad snyung / dam bca' them rjes su shin tu snyung ba yun ring bar byung / thams cad yid mi bde ba chen po skyes shing ji
ltar 'ong ngam dgongs pa'i tshe sku rim rnams kyang nar ma chad du mdzad/ sman pa'ang mkhas zer tshad bsdus kyang bcos kha rnams 'phrod par ma byung / snum bcos zhus pa
tsam gyis gser ma je mthor song / phyag shul spo ba tsam la'ang ju gal chen po yod/ khyad par sku grib chen po lan gsum du byung nas dgongs pa la'ang da ni zhag gsum las
mtho ba mi bzhugs par 'dug dgongs pa'i skabs su mtshal pa'i sman nag bzhes par dgongs nas/ cung zad cig bzhes pa/

dngas bskyed du mthong ba byung nas zho phyed bzhes pas tshegs med du dngas/ mnal lam du'ang gshin rje dong kha yin zer ba cig nas zhugs te phebs pas phyi'i rgya mtsho'i 'gram
du phebs pa cig byung bas ring por mi thogs par gshegs pa'i ltas su dgongs pa'i phyin nub mdang gi shul de kha na sko ba cig gi nang na bzhugs 'dug pa 'then mkhan med
par mdang gi lam de nyid nas tshegs med du dong khar thon pa cig rmis/ gzhan cig kyang byung stemi bshad gsung / de nas chu pho rta'i bar du zla ba gcig ma gtogs sku mtshams
la bzhugs nas dge ba'i bshes gnyen gsung gi bdud rtsi bzhes par bzhed pa rnams dang mjal ba zhig mdzad pa yin no/ dgung lo bdun bcu rtsa bzhi bzhes pa shing mo bya'i
lo 1465lola khrab la kha na rtse mo ba shAkya rgyal po zhes bya ba bzhugs pa de sngar dus 'khor gnang ba'i slob ma yin kyang khong la rdzogs chen rdo rje zam pa bzhugs pa
dang khong ma gtogs gzhan gsung mkhan kyang med pas bka' rnams chad kyi dogs pa'i dgongs pa bzang pos khong spyan drangs pas tshegs med du phebs nas ljang gi bkra shis
dgon par rdo rje zam pa'i dbang byin brlabs kyi 'jug pa can/ 'ol ba jo sras kyi khrid yig gi steng nas khrid/ gzhung bshad chen mo kun bzang gyis mdzad pa la sogs pa'i gdams
skor shin tu mang ba dang / gzhan yang sman bla'i rjes gnang / bar do gsang skor gyi khrid yig gi lung la sogs pa gsan/ 'bul ba dang zhabs tog gis mnyes par mdzad/ phyis
kyang ma gshegs bar du lo re bzhin 'bul ba ci 'byor re ma chag par 'khyol bas thugs kyang shin du dgyes par byung ba yin/ dgung lo brgyad bcu rtsa bzhi bzhes pa shing
mo lug gi lo'i 1475losos bdag mdo khams sogs bskor te/ spo bo nas kong por sleb dus/ sngon nas zhu 'phrod kyi yig 'brel yang yang yod pa la brten nas/ kong po rab 'byams
pa dbang phyug grub pa dpon slob dbus gtsang du 'gro bar snang ba la/ nged dbus phyogs su myur du ci sleb kyi 'dun pa yod pas/ mjal spro ba'i chab shog phul ba phyag tu
son ma thag slob dpon chen po gzhon nu dbang phyug pa dpon slob la/ de lta bu'i dgongs pa yod phyin/ snga sor dwags po dang ngam shAod nas rim gyis phebs pa 'thad gsung ba'i
bka'

shog rten bcas gnang ba/ nyang kha'i stag rtser yod thog phebs pa'i zhu lan/ lo sar nas bka' bkod ji ltar gnang ba bzhin sleb pa byed ces phul ba 'byor ba'i tshe/ chos kyi
rgyal po spyan snga rin po che dag gi dbang phyug grags pa phyogs thams cad las rnam par rgyal ba'i lha'i drung du snyan bskul bka' bgro ba gnang ste/ 'ol kha ba sogs sbyin
bdag gra slob mtha' dag la bka' lung stsal bas/ thams cad kyang spro ba 'phel bar mdzad/ mngon par dga' ba'i chos rdzong nas/ tshong dus yangs pa can gyi pho brang du
'do li'i steng du bzhugs pa spyan drangs/ chos rje rin po che nam pa dang / chos rje rin po che lo chen rnam pa gnyis la sogs pa'i dge ba'i bshes gnyen chen po rnams dang
/ chos kyi 'bel gtam gyis dus 'da' ba las zla ba gcig song rjes/ bdag 'ol khar sleb pa'i dus/ slob dpon nam mkha' dpal 'byor la ja 'dren gnang sbyin dang bka' yig bstod
bsngags chen po gnang / de nas me pho spre'u'i lo zla ba gnyis pa'i tshes bdun gyi nyin/ sku mdun du bdag gis sleb pa la bkur sti rgya chen po dang / gser zho brgya la sogs
pa'i gnang sbyin sna len mdzad de/ chos 'bul dgos pa'i bka' lung phebs pas/ rten 'brel kyi sgor 'gyur ba'i dgongs pa dang du blangs te/ dpal mkha' spyod dbang po'i yig
cha'i steng nas gsang 'dus rim lnga dang / phyag chen lhan cig skyes sbyor/ rlung sems gnyis med rnams kyi khrid/ chos rje rang byung rdo rje'i bka' 'bum nas 'brel pa bzhi
ldan sogs kyi lung / chos skyong ber nag can gyi dbang bzhi rdzogs phul zhing / me mo bya'i ston mjug phag mo lha lnga'i dbang / bde mchog mkha' 'gro rgya mtsho'i dbang
yongs su rdzogs pa/ sa pho khyi'i ston bde mchog mkha' 'gro rgya mtsho'i rgyud 'grel pa gru brdzings dang bcas pa/ rin chen sna bdun las rin chen sna lnga/ dpal mkha' spyod
pas mdzad pa'i snying thig gi skor la sogs pa'i lung kyang phul lo/ de ltar bla ma du ma la chos kyi rnam grangs mang du gsan yang / thos pas mi ngoms pa nyid kyi dgongs
pa mnga' bas zhal nas/ nga thos rgya de

chung / mthong rgya de 'bring yin/ nga'i slob gnyer sangs ma rgyas kyi bar du mi tshar gsung nas shog 'khyar tshun chad la yang phyag tu bsnams nas legs par gzigs par mdzad
pa/ de dag ni sa mo phag gi lo 1479lodgung lo gya bdun bzhes pa yan gyi dge ba'i bshes gnyen ji ltar bsten zhing dam pa'i chos gsan pa'i rim pa phyogs tsam brjod pa yin
no/7 rnam par dag pa'i dam tshig la nan tan du mdzad pas bla ma rnams kyis byin gyis brlabs pa zhes bya ba ni/spyir bla ma dam pa thams cad mkhyen rgya dang sku'i spyod lam
dang thugs kyi ngang rgyud la sogs pa'i yon tan mtha' dag gi bang mdzod du gyur pas thugs lhag par dgyes pa yin mod kyi/ bye brag tu bla ma dam pa rnams kyi thugs ci zin
dang ci mnyes lhur len pa yin/ yul dus kyis ma skal ba'i bla ma dam pa rnams la dus dus su phyag 'bul ba dang / longs spyod don du mi gnyer bas phyag rdzas 'dzin pa cher
med na'ang ci yod las bzang shos 'bul zhing thag nyer phebs bzhud nam byung mjal ba 'am zhu 'phrod thengs pa nges par mdzad pas/ gdong chung dus nam du'ang mi mdzad do/
snga dus skabs shig bla ma rkyang chen pa'i gsung gis/ nga'i 'chad nyan zhing 'di nged rang dpon slob gnyis kas zhus nas khyer rang bzung ba 'thad gsung ba'i zhal rta bzang
po phebs pa la/ bdag gis zhing 'di zhus na/ gzhan zhing la 'dod pa yod pa rnams kyis snyan phra nur re zhus nas mthar dpon slob mkhon pa zhig las mi 'ong bas zhing mi
zhu/ zhing las bla ma dam pa thugs ma log pa 'di kha dga' bar 'dug zhus pas thugs kyis legs par dgongs byung gsung / phyi dus shig gi tshe rkyang chen nas nged thang sku
kha yar cig bzhengs shing yod pas khyed kyis gser shog kha yar cig bsgrubs la bskur gsung ba byung bas thugs bag phebs par gnang ba yin gsung / slob dpon bsam bzang pa'i
thugs la dang por 'dis 'chad nyan zhig mdzad pa 'dra dgongs nas thugs cung zad mi dgyes pa zhig byung ba la 'chad nyan la/ zhe 'dod med pa'i zhu rting nas phul bas de phyin
chad thugs shin du dag par byung ba yin/ slob dpon pa gshegs dus skor/ nye gnas

la cung zad mi dgyes nas shar khang slob dpon gyi gcung po la sbyor ba'i do dam mdzad pas nye gnas 'khangs pa la/ dus phyis de ma shes par snang / zhe pas slob dpon gyi phyogs
su gnod pa skyel bar song 'dug gsung nas thugs 'gyod chen po'ang mdzad/ de mi legs pa zhig byas 'dug pas nye gnas la 'babs pa yin gsung nas mi gtang ba'i nub mo/ slob
dpon dang nye gnas gnyis kyis mkhan slob byas nas bsnyen rdzogs gnang gi yod pa la/ cho ga'i 'phror lus pa zhig rmis pas de legs pa la bya ba de mi 'grub pa yin nam dgongs
pa'i tshe bar pa de na re/ khong kha hrad byed kyis 'dug pas bzhag btang zer/ de ma legs dgongs nas slar yang skyar te bsnyen bkur dang 'bul ba mdzad/ mkhon sbyong ba'i
gtam btang ba yin/ de rjes ni khong yang rje 'di rtsa ba'i bla mar 'dzin par byed/ chos kyi rgyal po grags pa 'byung gnas pa gzhis skor la phebs pa'i tshe 'phan yul de
gong du phebs pa na thang sag gi slob dpon ye rgyal ba rang gshegs kyang khong gi dbon po gnyis bos nas bsnyen bkur dang 'bul ba legs par mdzad/ phyis ljang gi phur bzhugs
pa'i tshe ban mo rgan mo longs spyod kyis 'byor pas dben pa zhig 'dug pa de nang du bos nas bsnyen bkur bzang po bshams/ 'bul ba'ang mdzad nas khyed nga'i bla ma'i gdung
rgyudayin/ bla ma dam pa de ni mi bzhugs khyod la mchod pa 'di bla ma la mchod pa yin gsung / gzhan yang bla ma'i sku nye dang sku 'khor tshun chad la yang ma tha'ang za
ma re ci 'phrod mdzad/ de'i yul pa cig 'dug na'ang yul phyogs de'i dri bshad dang brtse gdung chen po gnang / bla ma'i thugs dang 'gal ba'i mi dang mjal na'ang thabs mkhas
kyis thag bsing bar mdzad/ bya ba thams cad kyang byin brlabs kho na la re ba yin zhes gsung ste/ rnam par dag pa'i dam tshig la gtso bor mdzad pa yin no/ 8 bsam pa las
byung ba'i shes rab kyi klong phyogs med du brdol ba zhes pa ni/dang po nas thugs rab che ba'i snyan grags chen po thob par gyur tshar na'ang / thang sag tu phebs nas
dbu ma la sbyangs pa mdzad pa'i tshe/ thang sag pa'i sgros 'di ni brjed 'gro/ 'di la dpe cha'ang mi snang bas brjed gso ba'ang dka'/ da ni rang

gis shes dgos par 'dug dgongs pa shar nas 'jug 'grel la rang nyid kyis thugs kyis legs par dpyad cing 'bru mnan zhing thugs kyis dpyod pa 'ba' zhig la gtso bor mdzad pas 'phral
'phral la thugs kyi go ba mang du 'khrungs/ de byung ba tsam gyis 'bad pa chen po yang mdzad pas dbu ma'i grub mtha'i gzhi thams cad der things pa yin/ phyi ltar du
ni thang sag pa'i sgros kyi skyar chag kyang legs par mdzad/ rang gi legs par dpyod pa'i rnam dpyod kyi dbu de nas zug pas phar phyin gyi skabs bzhi pa yan du grub mtha'
mi gcig pa lnga bcu rtsa drug tsam byung zhes bya ba dang / gzhan yang rnam 'grel gyi bshad pa mdzad pas slob dpon gra rings na re khyed la tshad ma'i mgo 'jug thams cad
la mi dang mi gcig pa zhig yod pa 'dra zer ba dang / rnal 'byor gyi dbang phyug shAkya ye shes pa'i gsung nas rtses thang bang so sa la btab nas khyed las grub mtha' mang
ba ma byung pa 'dra gsung / mtshan nyid dang rgyud sde'i phyogs gang la'ang thugs kyis dpyad pa'i grub pa'i mtha' dpag tu med pa bzhugs te/ rtsis la 'khrul sel lta bu cig
gis mtshon pa yin/ thugs rab legs par byang zhing las su rung ba thob nas gzhan thugs rab can gyi rnam par dpyod pa las myur ba yin/ chos skad rnams kyang shin du gtsang
ba yin/ lung dang bcas pa yin/ rigs pa dang bcas pa yin/ dka' gnas che bar byed pa thams cad tshegs med du khrol ba yin no/9 yon tan thams cad la gong nas gong du 'gyur
legs par thon pa zhes pa ni/thang sag tu ma phebs gong gi yon tan thams cad thos pa gtso bor gyur pa yin/ de nas bsam byung gi shes rab chen po 'khrungs nas legs par dpyod
pa la zhugs nas gzhan zer gyis rjes zlos mi mdzad pa de byung / slar rtses thang du phebs nas dge sbyong sang chos la rje rin po che'i lam rim chung ba 'dug pa g.yar nas
gzigs pas sngar gyi yon tan thams cad kha phyir ltas su song / 'ben phyi rol du btsal bar 'dug da ni des mi 'ong bar chos thams cad rang rgyud dang sbyar nas se ma dgos
par 'dug dgongs pa byung nas der yang

'gyur legs par thon/ nga la rje'i lam rim sku drin che zhes pa dang /de rjes lhag mthong chen mo gzigs pas dbu ma'i lus des rdzogs pa yin zhes kyang gsung / de nas lha khang
stengs su rnal 'byor yan lag drug pa'i khrid legs par gsan pas ga re chos nas gzugs zer ba cig byung na'ang gzugs gcig las med par bsams 'dug da des cung zad mi 'ong bar
'dug gzugs zer ba 'di gcig pu la'ang thun mong gcig dang thun mong min par 'dug bsam pa shar/ blo skyed lings te skyes kham che ba de gsum rang yin gsung ngo /10 mtho dman
gyi skye bo thams cad la sngon ji lta ba bzhin du 'grogs pa'i gzhung bzang ba zhes pa ni/dam pa sangs rgyas kyis gsung nas/ 'jig rten mi chos kyi sa na gdod pa med pa
de la chos sgor zhugs nas dam tshig mi 'ong zer ba yod gsung nas/ slob ma'i phyogs dang mched grogs dang yon bdag che chung thams cad kyi thad du sngar 'dzum ston pa la
phyis ngo nag mi ston te/ pha rol gyis tshur blos gtang des ma gtogs su yang gtan nas mi spong / slob ma rnying pa rnams la'ang nga'i gra rgan yin/ khos nga la dkar bar byas/
ngas chos 'di bstan pas khos 'digo g.yog 'di byas bcug pas go chod 'di byas/ yon bdag 'dis phan 'di gtags/ nga la she mo dpal 'byor yod na kho'i phyogs su 'don dgos
yod/ ma tha na'ang sems khral byed dgos gsung nas mi bzang gi yug ring dkar po mtha' 'khyong ba skyong bar mdzad do/11 mched grogs dang slob ma dang nye du dang 'khor gyi
phyogs su bzod pa'i go cha sra ba zhes pa ni/slob dpon chos dbang de dang po mched grogs yin na'ang phyis slob mar song nas chos mang du nyan/ bar skabs su phyag 'bul 'phro
bcad/ yang phyag phul nas chos nyan par byed kyang kho rang gang byed la khro ba ston par mi mdzad pas sngar mi mdzad pas sngar ltar 'grogs thub/ mched grogs kyi phyogs
nas bya ba sna tshogs byas pa dag yod de/ dang po shar khang na thugs sbyong pa'i tshe mtshan mo bshar sbyang yun ring mdzad pas/ sku ngal nas bzhugs stan la ljid skyur
nas gzims pa

phal cheb la/ mtshan mo cig la bzhugs 'dod byung bas tshos po la tsha tseg pa ma yig 'di ltar bris yod rang sor bzhag pas dpyodzhig byung nas phyag gis nyul bas gri gcig gyen
du bslang 'dug pa de sus byas dgongs na'ang 'khon du 'dzin pa mi mnga' bas 'grogs thub pa sogs kyis dpes mtshon par/ ches che ba dag gis phrag dog la bsten pa'i log sgrub
sna tshogs byung ba la/ ci snyam du'ang mi dgongs par de la phan gang thogs mdzad pa ni/ byang chub sems dpa' chen po rnams kyi rnam par thar pa dang mtshungs pa nyid
do/ chos zab mo la bzod pa rab tu thob pa dang/ mkhyen pa'i tshad sus kyang bzung bar mi nus pa dang / spobs pa'i mtha' gang la'ang gtugs pa med pa rnams/ sgrib pa med pa'i
chos kyi sgo phul du byung ba mngon du brnyes pa'i khongs su bsdus shing / chos 'khor yang lhan tu brjod do/12 'jig rten gyi gtam sna tshogs la gtso bor mi mdzad par
dam pa'i chos kyi 'bel ba'i gtam kho nas dus 'da' bar mdzad pa zhes pa ni/gzhan la blo gros kyi bskyed thon na/ nga'i 'chad nyan ngo bo 'di la byed pa yin/ gzhung bshad pa'i
dus su bud la thal 'gro gsung nas 'bel gtam de yang / pha rol po shes rab dang ldan na/ de las 'phros te dka' gnad thams cad la dogs pa bslangs shing gtan la 'bebs/ blo
brtul zhing rmongs pa dag la'ang 'jig rten pa'i gtam rgyud dang sbyar nas/ go ba dang bzung bde bar mdzad pa'i tshul/ zhal slob rnams kyi sems la rab tu gsal bar yod do/13
dge ba'i bshes gnyen su la'ang phrag mi dog par yang dag par bstod pa mdzad pa zhes pa ni/mkhas pa dang grub pa dang btsun pa rnams/ la la dben par dgyes pa dang / kha
cig gzhan phan lhur len pa su la'ang khong la 'di yod de 'di med ces bya ba la sogs pa'i skyon brjod mi mdzad par/ khong rang la gang 'dug gi yon tan nas bzung nas bstod
pa brjod cing / mjal ba'i tshe yang phyag 'os pa la phyag dang / zhe sa 'os pa la zhe sa/ gdan kyis bstod par 'os pa rnams la'ang stan

bkur sogs mdzad/ dman pa'i skya ser ji lta bu mjal du byung na'ang / bag phebs pa'i gsung 'byon/ brtse bas skyong ci thub las khyad gsod mi gnang / ma nus pa gzigs pa'i tshekho'i
mdun ma'i yo srong dang sems gso gzengs bstod de dge ba'i lam la sbyor ro/14 sku'i spyod pa gtsang ba zhes pa ni/dus rtag tu thugs kyi 'jug pa gtsang zhing shin tu
grims pas/ zhal zas rnams kyang mang nyung ran par bzhes shing / bzhugs tshul na bza' bzhes lugs tshun sku grib dang bsnyel na ma gtogs nyin re bzhin du 'gyur ba can ma
yin par nges bzung rtag thub pa bstar chags dang / gung tshigs sogs dus las mi yol/ gsung ngag mchog tu btsun pa las gzhan du gya tshoms mi mnga' ba'o/ mdzad spyod thams
cad mtha' gnyis dang bral bar spyod pa zhes pa ni/ res skyob skyes pa skad du byas te ri'i rtse mo rnams su 'bros pa dang / res gzhan la phan pa brjod nas grong khyer gyi
dbus su spyod pa lta bu'i mtho dman can mi mdzad kyi/ phal cher bas mtha'i gnas rnams su tshogs kyi dben pa bsten par mdzad/ res 'dod yon gyi nyes dmigs mthong ba skad du
smras nas dka' thub chu 'thung dang / res rnal 'byor grogs lta bur ltas nas 'jol myog tu spyod par mi mdzad kyi/ sangs rgyas kyi chos gsung ba'i tshig dang po de/ 'gro
ba zas kyi gnas par bya zhes bya bar 'dug rje sgam po pas kyang 'bal le zos nas 'bol le bsgoms bya ba gsung / lus ni dgra ltar mthong mod kyi/ de lta na yang de bsrung bya/
khrims ldan yun ring 'tsho ba na/ de las phan pa chen po byed/ ces gsungs pa yin zhes mthar ma lhung bar spyod/ res dgos pa med pa skad du smras nas lham dang ska rags
tshun gzhan la gtong / res gzhan gyi nor la ji mi snyam par spyod pa'i ham pa yang mi mdzad par 'phral gyi 'tsho chas tsam la nyar chag mdzad pa yin/ res smra ba la dga'
ba'i nyes dmigs rig zer zhing dris kyang lan mi 'debs/ res phan par 'doms pa skad du mi

nyan yang smra ba'i tshul mi mdzad par/ gang zag gi rgyud dang bstun pa'i spyod lam la mkhas te/ mdor na sku'i spyod pa dang mdzad pa thams cad gtsang zhing brtan pa'i phul
du byung ba yin no/15 'phral gyi rnam g.yeng thams cad je chung je chung du btang nas bya bral gyi brtul zhugs je bzang je bzang du gtong ba zhes bya ba ni/sman gcig tu
zhi byed gsan du phebs pa'i tshe chos rje rin po che byams pa gling pa zhes bya ba'i skyes bu chen po phan par bzhed pa'i thugs can de'i gsung gis/ 'dir sbyin bdag rnam pa
yang shin du gus par 'dug pas nged kyis gzhis kyang zhus nas 'bul/ 'di bskor dubazhugs pa 'thad gsung ba la'ang / bdag la gzhis kyi dgos pa med pa'i rgyu mtshan zhib par
gsol/ chos rje spyan snga rin po che'i drung gis sa zhing mang du 'bul gsung ba'ang ma bzhes/ sbyin bdag gis ljang gi bkra shis dgon pa sa zhing dang bcas pa phul na'ang
bzhes su ma btub/ nga yin pa rta rkun zhig yin te cung 'phyis byung zer ba ltar/ da bya bral de cung zad 'phyis byung te 'phral gyi 'tsho chas phyid phyin phyi tshis gang
yang mi byed/ gshegs pa'i shul du mi la ras pa dang rje btsun grags pa rgyal mtshan gtsang shos su byed pa yin/ de gnyis kyang rje btsun gtsang bar 'dug rje btsun grags
pa rgyal mtshan pa'i shul nas na bza' dang gsol zhal cha gcig byung / nged rang yang de'i rjes su slob gsung nas phyag tu gang babs thams cad dge ba'i phyogs su ci thengs
mdzad/ mi'i ngo chen dang ngan rgyab bdag gnyer gyis kha dragami 'tshong / 'khor ngan gyi rjes su bang mi 'dur/ gzhan nor la phyag mi skyong / rang phyogs dang gzhan phyogs
kyi sde ris mi gcod/ mi che dpral drag yus po che'i gdong mi len/ rang gi mdun ma gzhag nas gzhan gyi 'jig rten gyi shom ra mang po mi mdzad pa'o/16 bsam gyi mi khyab
pa'i mkhyen pa mnga' yang tha mal pa ltar mdzad pa zhes pa ni/nges don rdzogs rim gyi lta ba'i dbyings dang chos skad kyi phra zhib thams cad sgom bzang po grub mthar
bshad pa kho na yin pas yun du bsgoms pa'i bsam gtan pa thams cad la'ang ngo sprod de kho rang gi sgom nas 'khrid/ mang du thos

pa rnal 'byor dang mi ldan pa rnams la'ang bsgom na 'di'o zhes pa'i rnal 'byor gyi nang bshad kho na gnang yang 'phral ni bsgom zer ba cig snga mo'i dus su byung na'ang da
ci la zer ci cha ba skad du mdzad nas nga kha bshad mkhan rtog ge skam po yin gsung / kha cig gis lung ston dri ba zhus dus/ de ci cha'o/ ngas ni brtsig pa 'di'i phyi na
ci yod kyang mi things/ tha na rmi lam rno ba tsam yang med gsung ngo /17 gdul bar bya ba ji snyed pa'i rgyud dam pa'i chos dang ci 'byor du sbyor ba zhes pa ni/slob ma rnams
la zhal bskos 'gro na dam pa'i chos thos bsam bsgom gsum mam bslab pa la gces spras su byed pa'am dge ba gzhan ci 'byor cig la nges par sbyor ba yin gyi/ rang blo nye
ba tsam gyis 'jig rten gyi chos shig la nges par sbyor ba'i tshul mi mdzad pa 'di ni bla na med pa'i mdzadapa ste/ gang byed pa de la gtso bor bton nas slob gnyer byed
na'ang mthun pa'i rkyen sbyor/ bsgom par spro na bla ma tshol lugs/ 'tsho ba sgrub tshul la sogs pa'i thabs legs par slob/ lugs rnam pa gnyis kyis yangs pa'i chab srid la
mnga' mdzad pa dag kyang dus zings dang 'jig rten gyi phyogs su mi bskul bar dam pa'i chos kyi phyogs kho na gnang bar gsol ba 'debs par mdzad pa la sogs pa grangs kyis
mi lang ngo / snyan pa'i grags pas phyogs kun du khyab pas che dgu thams cad kyis zhabs kyi pad mar phyag byas pa zhes pa ni/ sku'i snyan grags je cher song nas/ dbus gtsang
gi mkhas grub ci rigs pa dang / sde dpon mi che ba mang pos chos kyi 'brel pas gsung gi bdud rtsi myang zhing / bya ba btang ste kun tu rgyu ba dang / sde snod 'dzin
pa phran dang / dben pa'i gnas su bsam gtan pa dang / rig sngags 'chang du ma dang / dad pa dang ldan pa'i skye bo du ma dag gis kyang gsung gi bdud rtsi cha shas gsol bar
mdzad pa'ang mang du yod pa las/ zhal slob tshogs pa skyong ba'ang brgya phrag lhag pa bgrang duyod do/18 mi mthun pa'i phyogs thams cad sgyu ma lta bu dang rjes su mthun
pa'i ting nge 'dzin gyis bzlog par nus pa zhes pa ni/sku na

gzhon pa'i dus su/ rgya sman gyi dgon dkar du gcig pur bzhugs te mngon pa kun las btus thugs la bzung ba'i tshe/ thugs nyams kyi gsal snang la/ dbu sngas phyogs su gcig yod
pa snyam byed nas gzigs pas/ gser sdings kyi rgyal po de/ ras phyam dang zhwa theb gyon nas 'dug pa la/ sku lus las bsrung ba'i 'khor lo bsgom pa rgya je cher btang bas
kho ltag pa dgyed dgyed phyi 'bros su 'bros par brtsom pa na/ slar 'khor lo ches cher snying gar zin tsam du bskyed pas/ zhwa theb rgyab la bskyur nas rings par bros song
/ de dus gsang sngags kyi yi ge gsum gyi go don tsam med na'ang / bsgom pa'i las 'phro yod tshod 'dug pa ma gtogs/ de 'dra'i bsrung 'khor byed pa mi dran gsung ba ltar bar
chad las rnam par rgyal bar gyur zhing / dgung lo bdun bcu rtsa gcig pa rta'i lo la 1462lostag lung du/ chos kyi rje rin po che kun mkhyen ngag gi dbang pos spyan drangs
nas/ chos zab cing rgya che ba 'bul ba gnang ba'i skabs zla ba bcu gnyis pa'i nub gcig gi mnal lam du/ rtses thang gi zur khang shar yin pa snyam byed pa'i khang pa cig
na bzhugs 'dug pa la/ bande jo ston pa'i cha lugs byas pa zhig byung nas/ khyed 'dir mi bzhugs par gshegs par zhu zer bas/ de dang lhan du khang pa'i phyi rol du phebs
pa'i tshe/ de kha dog thal skyar snang bas bar chad kyi mtshan mar dgongs te/ nga mi 'gro khyod rang song zhes lcags ri snang ba'i kha nas de'i lag pa la bzung ste bskyur
bas rtsa bar lhung song yang / de na re/ de skad mi gsung bar lan cig 'byon pa 'thad zer ba la/ nga mi 'gro gsung bas/ da lan mi phebs na 'di tsam la 'byon gyi dus nges
dgos zer ba la/ dus tshigs dgos na khyod song nas lo brgya na nga 'ong gzhan mi 'gro zhes nang du bzhud pa'i phyi bzhin du de 'brangs shing / slar nan tan du zhu bar byed
pa'i tshe/ da khyod spang byar mi byed dang du blangs nas mchod pa yin gsung / stan snying nge ba la bzhag cing phyag mdzad par brtsams pas/ de'i mod la bros song ba zhig
byung ba'i zhag shas na sku khams cung

zad ma bde ba yud kyis dwangs so/ gzhan yang phag lo zla ba gnyis pa'i tshes bcu'i srod/ dpon sa kun dga' legs pas rgyu med par thugs khrel mdzad de/ nga'i lung 'gro sar ma
sdod/ sang nam seng tshun la skyas tshar bar gyis/ de ltar mi byed na dpung khrid 'ong zer ba'i bka' lung drag po bsgyur byung bas/ phyags phyir yong pa thams cad sems 'tshabs
pa'i tshe/ cung zad kyi bar duci yang mi gsung / thugs la 'tshub cha gtan med par bzhugs zhus gnang sgrub pa'i rtsol ba ma gnang na'ang gnod 'tshe gang yang ma byung
/ phyis de'i 'phros zhus pa na/ ngas dkon mchog la gsol ba btab pas gnod pa ma byung zhes gsung te/ ting nge 'dzin gyi mthus gong ma'i thugs rgyal zhi bar gyur pa dang/
rtses thang du mchod rten chen mo bzhengs tshul 'og tu rgyas par 'byung ba bzhin/ bum pa man gyi rtsig pa grub pa'i 'tshams su/ bum pa la gas chen po drug bdun byung bas/
las mi rnams sgyid lug tu nye ba na/ zhag gsum song ba'i rjes la / de ring ngas bltas pas mchod rten sngar las kha dog bzang bar mthong / bar chad sol bas da ni 'jigs
mi dgos zhes gsung / gas pa rnams rang shugs kyis 'grig nas las kyi 'phro byas chog pa byung ba'ang thugs dam gyi mthu kho nar snang ngo / yos lo la nang cig bzhengs pa'i
skabs su sku bsngabs byung ba'i rkyen gyis snyung zhing zhabs kyis phebs mi thub pa rgyun ring byung ba na/ sku 'khor nyung 'dus tsam las gzhan rnams ji ltar rigs pa'i so
so'i bya ba skyong ba'i bka' gnang nas brdzangs/ sku mtshams dam par bsdams shing thugs dam mdzad pas mnal lam du na kha dang bra ma thag thug dang / gzhan 'di yin mi gsal
ba'i nag nog mang du 'dug pa rnams la/ lta ba legs par bskyangs shing bsgoms pas de thams cad na bun bzhin du yal 'gro ba byung ba'i mod la bzhengs pa dang bzhud thub
par gyur kyang / zhabs ji ltar bde ba bzhin du/ spyan 'grib ba'i rnam pa je cher song mod kyi/ stong gzugs kyi yul snang rgya chen po spyan 'byed

'dzum gang gis kyang mi gnod pa byung bas/ mi gzigs pa'i nag tham gyi gu dogs pa med pa la sogs pa mi mthun phyogs zhi bar mdzad lugs mang du mchis pa las/ 'dir phyogs tsam
brjod pa yin no/19 spyir snyigs ma'i dus 'dir sangs rgyas kyis bstan pa la bya ba rgya chen po dang / bye brag du 'gyur dang yig 'jog mang du gnang bas bstan pa gsal bar
mdzad pa zhes pa ni/sku na phra mo la rab tu byung zhing bsnyen par rdzogs pa nas bzung ste/ ji srid 'tsho zhing bzhes pa'i bar lo bdun bcu tsam gyi bar du/ klog pa thos
bsam dang / spong ba bsam gtan gyis dus 'da' bar mdzad pa yang / sangs rgyas kyi bstan pa 'phel rgyas kho na'i ched du yin la/ phyogs gang du bstan pa dar ba'i 'chad nyan/
bslab tshugs/ sgom gra yod tshul gsan pa'i tshe/ gnas dang khang zag la dgyes spro'i bstod bsngags du ma gnang ba dang / dbus gtsang khang nye'i bstan 'dzin che phra mtha'
dag la dngos su mjal ba'am/ ma 'jal yang gsung shog snyan pa rten bcas bskur te/ bstan pa spel ba'i spro ba bskyang par mdzad cing / zhal slob dge bshes rnams la rtag
tu/ sangs rgyas kyi bstan pa lo re bzhin 'grib pa la sems khral med pa'i btsun pa la bla ma dang slob dpon sogs ming chen po btags pa zhes dang / bstan pa la gang phan
byas pa'i phan yon bsam gyis mi khyab pa gsungs nas gzengs bstod do/ mdo sngags kyi rgya 'grel dpe phyi dkon pa las po ti mang du bzhengs te tshig don gyi zhus dag nan chags
grub pa dang / bstan 'gyur du ma chug pa'i bstan bcos mang po thugs rtsol gyis mthus phyag tu bab pa rnams/ 'phyong rgyas stag rtse'i bstan 'gyur du 'jug pa gnang ba
las kyang mched pa ci rigs su byung ngo / dgung lo don bdun bzhes pa phag lo'i 1467lodgun/ chos kyi rje rin po che nam mkha' blo gros pa'i zhal snga nas/ nged tshos sku mdun
gyi thugs dam mchod rten rtses thang du bzhugs pa'i nang na che ba e 'grub byed pa zhu zhes pa la/ nga la de'i blo rgya dang shes 'dod med na'ang / da khyed kyis thugs
khur mdzad phyin/ nas khal brgya dang shar khang gi gzims spyil 'bul bas cha rkyen la gtong ba mdzod/ de rjes kyang mchod rten

ma grub bar gyi 'bul ba gang byung rnams kyang bsngo ba'i bka' gnang ba ltar/ sa pho byi ba'i sos rmang bting ste yongs su rdzogs par grub bo/ sku na gzhon pa'i dus su/ yum
gyi nang rten du ston pa sangs rgyas kyi gser sku rgyab mtho gang ba bzhengs shing / dus phyis byang khar phebs nas/ chos kyi rgyal po spyan snga tshes gnyis rin po ches
bzo rigs pa'i cha rkyen gnang ba dang / phyag tu gang yod dang bsgrubs pa'i zangs gser 'bul ba la gzhi slangs te/ rgyal ba ma pham pa'i gser sku rgyab mtho lnga tsam phra
rgyan can/ shing bskos kyi khri rgyab yol gser chab zhus pa bzhengs te/ stag lo la rab tu gnas pa'ang mdzad do/ rgya dpe las gsar du bsgyur ba gong du cung zad smos kyang
/ 'dir phyogs gcig tu bgrang ba la/ sha wa ra'i bstod pa paNDi ta nags kyi rin chen gyis mdzad pa/ nags kyi rin chen gyi bstod pa bdun pa paNDi ta mi'i nyi mas mdzad pa/
dbang mdor bstan gyi mdor bshad slob dpon s'a dhu pu tras mdzad pa/ dpyid kyi thig le'i rgya cher bshad pa gsang ba chen po'i sgron ma slob dpon nag po pas mdzad pa/ bde
mchog bcu gsum ma'i dkyil 'khor gyi cho ga paNDi ta nags kyi rin chen gyis mdzad pa/ kye rdor lha dgu'i sgrub thabs Dombi pas mdzad pa/ kye rdo rje'i sgrub thabs kyi 'grel
pa kha che'i paNDi ta dngul gyi bum pas mdzad pa/ kye rdo rje'i sgrub thabs rab tu gsal ba sgra gcan gsang bas mdzad pa/ kye rdo rje'i sgrub thabs rnam par dag pa'i
gter paNDi ta gnyis med rdo rjes mdzad pa/ rdo rje bdud rtsi gzhan gsum gyi mngon rtogs rgyud nas paNDi ta nags kyi rin chen gyis phyung ba/ gtum chen drag po'i mngon rtogs
bde chen rdo rjes mdzad pa/ mi g.yo ba'i sgrub thabs rab tu dga' ba mngon par brjod pa paNDi ta ba na ratnas mdzad pa/ grub thob bdun gyis mdzad pa'i sgrub mtha' bdun
pa/ srung ba lnga dang / gza' dgu'i mchod chog slob dpon ham sa'i gsung la nags kyi rin chen gyi zin bris/ bla ma bsnyen bkur ba'i dka' 'grel mdzad byang med pa/ bla ma'i
maNDal klu sgrub kyis mdzad pa/ tog tse pa'i bsam mi khyab ste/ sngags skor chos tshan bco brgyad

dang / shes rab kyi pha rol tu phyin pa'i snying po nyi shu rtsa lnga pa kha che'i paNDi ta bi na ya shrIs bris pa'i rgya dpe las bsgyur ba/ rdo rje gcod pa'i 'grel pa slob
dpon dbyig gnyen gyis mdzad pa'i stod kyi cha/ byang chub tu sems bskyed pa'i cho ga dpal ldan klu sgrub kyis mdzad pa/ gso sbyong sdom chog ces bya ba bsnyen gnas 'bogs
pa/ dge bsnyen gyi bslab pa bcu'i cho ga dag kyang klu sgrub kyis gsungs pa/ ye dharma'i 'grel pa brtag pa'i rdo rjes mdzad pa/ de bzhin gshegs pa thams cad la bstod pa
slob dpon klu'i byang chub kyis mdzad pa/ shes rab kyi pha rol tu phyin pa tshigs su bcad pa dgu pa/ chos mngon pa'i de kho na nyid bshad pa slob dpon blo gros brtan pas
mdzad pa'i dbu'i 'gyur/ bstan pa'i gtad rabs rnams la sngar 'gyur ba'ang yod mod kyi/ de la ma brten par bsgyur bar mdzad do/ mtshan nyid dang sngags skor gyi 'gyur bcos
la sogs pa gnang ba ni/ chos kyi dbyings su bstod pa tshigs su bcad pa brgya dang sho lo ka gnyis yod pa slob dpon klu sgrub kyis mdzad pa nag tshos bsgyur ba'i 'gyur bcos/
dbu ma snang ba/ 'grel pa rtog ge 'bar ba dang sbyar ba'i zhu chen/ chu mo phag gi lo'i dbyar skyam mchad pa stengs su sku mtshams bsdams nas/ gsang 'dus kyi rgyud kyi
rgya dper gcig 'grel pa sgron gsal gyi rgya dpe gsum/ lo chen 'gos pa tshab chag gi 'gyur bzhi la nam langs sa sros kyi bar gzigs shing tshig don la dpyad pa dpyis phyin
pa'i zhu chen mdzad pas/ rgyun ring ba'i stobs kyis bzhugs ston 'og tu rlan 'khyil ba'ang byung ste/ mdor na 'grel pa sgron gsal la 'gyur bcos rnam par dag pa dang / bdag
byin gyis brlab pa'i rab tu dbye ba slob dpon 'phags pa lhas mdzad pa nag tshos bsgyur ba'i 'gyur bcos gnang / sbrul lo'i dgun rnam par snang mdzad mngon par byang chub
pa'i rgyud kyi tshig 'grel slob dpon sangs rgyas gsang bas mdzad pa skad gsar chad kyis gtan la ma phab pas tshig gyong zhing go dka' ba la skad gsar chad kyis gtan la phab/
stag lung gi sde chen por bzhugs dus/ me tri pas mdzad

pa'i de kho na nyid rin po che'i 'phreng ba la 'gyur bcos zhu gsung / rgya dpe bod dpe phyag tu phul ba'i sku mdun gyi gral de nyid du 'gyur bcos gnang bas/ kun mkhyen ngag
gi dbang po'i thugs la ya mtshan 'khrungs te/ snga gzigs dang 'gol ba la ma ltos byung bas/ skad dod byang nas tshegs med par snang zhes bsngags pa mdzad do/ yos lo'i dgun
mtshan brjod kyi 'grel pa nyi ma dpal ye shes kyis mdzad pa'i chag 'gyur mi bde ba rnams la 'gyur bcos/ gzhan yang de kho na nyid bcu pa lhan skyes rdo rje'i 'grel pa
dang bcas pa'i 'gyur bcos sogs mang dumadzad de/ phyis byung ba'i lo tsA ba la 'gyur mang shos su blo gros dang ldan pas nges par bya'o/ sngon ma 'gyur ba'i rgya dpe 'jam
dpal gyi bya ka ra Na dang / rdo rje gcod pa'i 'grel pa smad bsgyur 'phro dang / chos mngon pa mdzod kyi 'grel bshad gnam lcags thog gzer du grags pa rnams/ spyan 'grib
pa'i rkyen dang / spyan phye nas kyang yi ge phra ba mi gzigs pas/ bod du ma 'gyur ba'i thugs khral yang yang gnang ba la/ bdag gis 'gyur gyi do dam byed pa'i khas len zhus
nas/ zha lu lo tsA bas bsgyur bas/ dgongs pa yongs su rdzogs par bgyis so/ sbrulalo la yar lung gi ban de chung ma yod pa thams cad dmag la 'ded par brtsams pa la/ sne'u
gdong rtser gong ma dpon blon gyi drung du/ sa'i snying po 'khor lo bcu pa'i mdo gzigs su phul nas/ rab byung bslab pa 'chal ba la'ang khral dmag bskal na/ thugs rgyud
la sgrib pa sog pas de ltar mi gnang ba 'thad pa'i zhu yig phul nas/ dmag yig tu 'debs pa bshol thub pas/ btsun pa'i gzugs 'dzin pa rnams la'ang phan pa rgya cher gnang
ba yin no/ mdo sngags kyi dgongs 'grel gyi brtsom pa mang du mdzad pa'i rags pa smos shing 'chad par 'gyur yang / zhib mor bka' 'bum gyi dkar chag las shes par bya ste/ 'dir
yi ge mang dogs nas ma spros so/20 zab pa dang rgya che ba'i gsung gi rgyun thams cad skyes bu chen po rnams kyis rjes su zlos pa'i 'phrin

las phun sum tshogs pa dang ldan pa zhes pa ni/skar rtsis la dus 'khor rgyud 'grel gyi dgongs pa ji lta ba bzhin ma longs te/ bod kyi mkhas pa snga phyi mang po yang nyung
ngu'i byed rtsis sangs rgyas pa rang lugs su 'khrul pa'i dbang gis grub mtha'i rtsis ngos ma zin par/ 'das lo'i grangs dang nyi ldog ma dag cing bod kyi rgyal khrims zhig
rjes zla ba'i ngos 'dzin 'chugs pasogs ma 'khrul ba dgongs nas rtsis la 'khrul sel brtsams pas/ dbus gtsang khams gsum gyi bla ma dge ba'i bshes gnyen dang sde dpon rtsis
lugs mkhyen pa rnams dang grong gi rtsis pa yan chad kyis yid la dogs pa shar nas/ la las bzhed pa de 'gog pa'i lugs dang gzhan dag de'i lugs 'thad par bzung ste gtam chen
por gyur zhing / chos 'byung lo rgyus snga phyir brtsams pa rnams las/ deb gter sngon po sogs mthong thos yod pa'i tshogs kyis de nyid rjes su zlos shing gleng bar byed
pa dang / sngags mtshan nyid kyi grub mtha' mang du bzhag pa che long tsam la dpyod mkhan thor bu snang ba'ang / rje btsun 'di'i 'phrin las su blo ldan rnams kyis go bar
byos shig21 gsol ba ji ltar btab pa bzhin yun du bzhugs par bzhed pa'i thugs rje chen po mnga' ba zhes pa ni/dgung lo bdun bcu rtsa drug pa la khu bo rnam pa gnyis kyang
gshegs pas de'i sri 'byung ngam dgongs nas khyi lo'i dgun rtses thang du phebs te bzhugs pas/ phag lo la sku khams shin du snyung bar byung bas spong dag gnang nas/ thugs
kyi 'dun pa ma dor bas sku tshe yun ring du bsring thub cing / dgung lo brgyad bcu gya gsum bzhes pa shing pho rta'i 1474lozla ba brgyad pa la chos rdzong du phyags phab/
zla ba dgu pa'i tshes bcu bdun tsa na sku grib kyis rkyen byas nas sku khams shin du snyung / chab rnams kyang du ba'i kha dog tu 'byin zhing nyin mtshan gyi bye brag
kyang dgongs par dka' ba snyam byed pa'i skabs su/ sku rim mang du byas na'ang snyung ba la/ nub cig khang pa gcig gi nang na btsun pa mang du 'dus nas 'dug pa rnams kyi
khrod nas gcig na re/ 'dir dgra bcom pa mang pos kyang sngar 'gog pa la zhugs pa yin/

da lan khyed rang yang 'gog pa la snyoms par zhugs dgos pa yin zer ba dang / ngas 'gog pa la snyoms par zhugs pa ga na nus/ de la 'gog snyoms thob dgos pa yin/ ngas 'gog snyoms
ni ma thob gsungs pas/ pha zad de na chu cig 'dug pa de bstan nas 'di la mchongs nas 'chi ba yin mod zer/ de nas chu la'ang ma mchongs par bzhugs pas gzhan cig na re/
da lan 'chi mi dgos 'chi rdzu gcig byas pas chog zer ba zhig byung / lar babs lci bar 'dug gsungs/ de nas de ma thag sku khams dwangs so/ brgyad bcu rtsa lnga pa me pho
spre'u'i lo 1476logsar rjes nub cig rmi lam du glang po che chen po kha dog dkar po mdzes shing shugs dang ldan pa zhig gi sgal pa'i steng du skyil dkrung mdzad nas bzhugs
te/ rtsig zur mang du yod pa'i srang zhig na phar phebs pas lam de'i 'khyog 'tshams dang rtsig zur sogs mang du 'dug na'ang glang po che 'dis 'phral du snas bshig cing
phyin pas bde bar 'dug dgongs te/ myur bar gshegs shing yod pa/ de'i sngon la khyod 'dug khyod kyis lam sna byas nas nged rang gnyis mkha' spyod du 'gro ba yin zer zhing
/ de nas srangs de thon pa dang khyod kyang med/ glang po che de'ang med pas gcig pur 'dug nas nam mkha' la 'phur phyin pas nags tshal dang rtsi shing mang du skyes pa dang
/ zhing min pa la zhing 'dra ba'i sa'i rigs mang po yod pa dang / rtswa sngo sing ba skyes pa la sogs pa'i yul mang po bcad nas phyin pas/ ban de rang ga ba zhig byung
nas des nga mkha' spyod du 'gror mi ster ba 'dra snyam du dogs pa'i mod la gnyid sad pa cig byung / 'chi ltas min na bzang la che zhes slob dpon smon lam grags pa la gsungs/
bdag gis lo brgya'i bar du bzhugs par gsol ba btab pa'i dus su/ lo grangasade ga tsam khas longs dka' yang / lo 'ga' zhig gi bar du chos gsan pa'i bzhed pa sgrub par
byed ces zhal gyis bzhes pa ltar/ dgung lo dgu bcu'i bar du bzhugs nas/

kho bo'i 'dod chos rags pa grub par mdzad do/ 22 mnal lam gyi 'jug pa yang sgyu ma'i rnam 'phrul ltar spyod nus pa zhes pa ni/sku na shin du gzhon pa'i dus spyan g.yas kyi
gzims spyil na khu bo slob dpon pa'i spyan sngar bzhugs pa'i nub cig gi rmi lam du pho brang zhes bya ba'i spyil po de'i nang na yar phebs pas de'i gung de na/ rje btsun
mar pa lo tsA ba sku nyams dang ldan pa/ dbu skra lcang lo can/ na bza' dmar po/ ska rags rgya ma bcings pa/ sku phyam dkar po bzhes pa/ dgyes pa'i 'dzum mdangs dang ldan
pa zhig grum ze sngon po kha dog ma nyams pa zhig gi steng na bzhugs 'dug pas/ thugs kyi dad pa'i stobs rab tu rgyas te spyan chab kyi rgyun gyis zhal gyis dkyil 'khor khebs
bzhin pas phyag du ma btsal zhing / rjes su bzung bar gsol ba mang du btab pa'i tshe/ phyag gis spyi bor dbang bskur/ de nas dbang bzhi pa'i don la dris pas 'di'o zhes
yang dag par gsungs pa thugs su byon nas thugs nyams 'ur te gsung gi nyams kyang mang du bton/ sku'i rnam par 'gyur ba'ang du ma zhig bskyangs pas slob dpon pa'i dgongs
pa la/ 'di la gdon gyi gnod pa zhig byung ngam dgongs te/ dge bshes pa khyed la ci byung ba yin/ da lta bar ag ug mang gsung bas mnal sad par gyur to/ yang re zhig dge
mor bzhugs dus mnal lam du/ chos rje mkha' spyod dbang po sku bong che rgyu med pa/ na bza' ngur smrig mnabs shing phyi na srab mo'i sku phyam bzhes pa/ dbu skra spyi ther
du yod pa zhig dang mjal ba na rab tu dad pa'i stobs kyis dri ba mang du mdzad/ khyad par chos kyi rgyal po grags pa 'byung gnas de gang na 'khrungs zhus pas/ ldog spen
ris kyi dgra bcom pa blo gros rin chen gyi dgon pa'i zhol na 'khrungs yod gsung / sku skye de la phyag rgya chen po'i rtogs pa 'char bar 'dug gam zhus pas/ lus la de'i rtsa
ma chags par snang / da de skye ba gsum na rtogs pa 'char bar 'gyur gsung / phyis su song dus chos rje mkha' spyod dbang po sku na gzhon pa'i dus su yum gyi go ma chod
par dbu la me'i gnod pa byung nas dbu skra bzang po med cing /

sku gzugs cung zad thung ba yod pa'i lo rgyus dang mthun par byung zhes gsung ngo / yang lan cig yab yab yul grong nag mo na gzhugs pa snyam byed pa cig la de'i g.yul kha na
tshur dpal rgod tshang pa chen po na bza' phyi gos skyer kha cig bzhes nas byon pa dang mjal bas/ thugs lhag par dad par gyur nas zhabs kyi drung du bsnyen pa dang / yang
skabs shig tu chos rje bla ma dam pa bsod nams rgyal mtshan pa sku lus shin du che ba/ na bza' ngur smrig mnabs pa/ sku chos rkyang pa bzhes nas bzhengs pa zhig dang mjal
bas thugs dad lhag par 'phel te gsol ba mang du btab bo/ mdang 'di ltar mjal gsung ba na bsam gling gzims khang gi sku 'dra sku tshad yin zer ba de dang 'dra bar gda'
lags sam zhus pas shin du 'dra bar 'dug 'on kyang shangs de bas che ba snyam byed ces gsung ba de dag gis mtshon nas/ bla ma gong ma rnams dang mjal ba'i tshul mang du bka'
gnang bar 'dug kyang / zin bris su ma thebs par snang ngo / dus lan cig rmi lam na/ lho brag yin zer ba'i lung pa phu byang du bstan pa/ mda' lhor bstan pa gcig gis phu
na mar la zhal yang lhor phyogs shing thugs kyang skyo ba dang bcas te phebs pa na/ lung pa de'i ma zad na yar la gzugs mi dang 'dra zhing dbyibs grib ma'i rnam pa ring
thung nam mkha' la snyeg pa gsum nag ngam ngam byung bas/ ma gi rnams ci yin nam gsungs pas sku'i rgyab nas kyang grib ma 'dra ba zhig na re/ ma gi rnams bdud gnam la spyi
rings bya ba yin zer bas bar du gcod par mkhyen nas/ der phyag gnyis kyi mthil nam mkha' la bstan nas rab tu rgyangs te/ bcom ldan 'das 'jigs mdzad rdo rje thugs la dran
pa tsam gyis phyag gi mthil gnyis su zhabs dag bkod pa'i rdo rje 'jigs byed rab tu gsal zhing / sku bong shin du che ba zhig byon nas des phyag gnyis kyis mdun de nas
pha wang chen po zhig blangs te bdud de rnams la rgyab pas bdud rnams thal ba'i rdul bzhin du brlag par mdzad gsung / de nas 'jigs mdzad de gar gshegs ji ltar mdzad zhus
pas ma dran gsung / skabs cig mi g.yo ba brtul phod pa'i rgyud la

gzigs pas/ der mi g.yo ba'i dkyil 'khor gyi gtso bo shAkya thub pas byas pa cig 'dug pas/ 'di rang rgya gar ma cig min pa 'dra snyam du dgongs te the tshom du gyur pa na/ de'i
nub mo mi g.yo ba'i dkyil 'khor gyi gtso bo shAkya thub pas byas pa/ rab tu bkra ba'i kha dog dang ldan pa zhig gsal bar gzigs shing / sang de slob dpon a bha yA'i man
ngag snye ma gzigs pasade na de'i lung legs par drangs 'dug pas thugs kyi the tshom sol bar gyur pa yin no/ rgya dur dgon gyi mkhan sar bzhugs pa'i tshe mnal lam na/ rgya
rab kyi phu na yar phebs pas de na khang pa gcig 'dugade'i shar ngos kyi grog po zhig gis kha na rab tu byung ba mang po 'dug pa la/ nang de nas 'dir byon gyi brda' byas
byung bas/ khong tsho'i nang na yar phebs par brtsams pa'i tshe khyi med dam dgongs nas rtog cing rtog cing gshegs pa'i tshe lcags thag gi sil chom chen po grag de ci
yin dgongs nas gzigs pa na/ bya rgod lnga la lcags thag btags pa de rnams kyang khyi bzhin du 'then zhing 'duga'adi mthu pa zhig gi khyim du 'dug dgongs nas nang der byon
pa na/ de na dkyil 'khor rdul gyis khebs pa cig gi mtha' skor rnams tshon skud kyis bres/ rgyu ma'i lda ldi mang po bzos/ g.yas na gtor ma cig la phur pa cig btsugs 'dug
pa'i zhal 'og ma bzhi nag por yod pa/ steng ma bzhi ser por yod pa/ dkyil 'khor de'i g.yon na gtor ma cig la mda' dar btsugs pa cig gzigs/ de nas skas shig snang ba las
steng du gshegs pa na rab gsal 'dra ba zhig na nga ci'i bla ma ba de 'de 'dug de la zla bo gzhan yang 'dug pas gdan cig bshams snang ba la bzhugasazer/ der bzhugs pa dang
bla ma des mi gcig la mig gis brda byed cing 'dug pas mi des ste'u dang sog le cig khyer/ rta la 'jug pa'i lcags 'dra ba zhig kyang khyer nas lcags de phyag gnyis la 'jug
tshis byed cing e ran blta zhing 'dug pas phyag sboms nas ma 'grigs pa la ste'us gzhog rtsis byas pas/ shog zer bas za ma cig 'dren la

che bsam nas 'ongs pa yin gsung pas/ de bden drongs zer ba dang / cig gis zan hril cig dang mar drangs byung bas/ 'di ngan byed gcig tu 'dug dgongs nas/ khyod la phyag btsal
nas za ma za ba yin gsungs shing / sku gsung thugs byin gyis rlobs pa'i yi ge rnams gnas rnams su bkod nas yar bzhengs te kho la phyag gnyis 'tshal/ gsum pa'i skabs su
na mo bubhA ya gsung ba dang phyag gnyis zhabs gnyisakyi brla la brdegs pa dang lhan du nam mkha' la 'phur te rab byung de rnams kyi khrod du phebs nas/ 'di bla ma cig yin
la che bsam byung ba yin te/ mthu pa cig tu 'dug pas thams cad kyis rdo rgyab gsungs pas thams cad kyis rdo 'phangs nas kho 'bros dgos pa zhig byung / de res kyi byad kha
de des bzlog pa yin par 'dug gsung / re zhig gi rmi lam du spyan g.yas kyi lcags ri'i byang sgo de la phyir 'thon nas gshegs pa na/ sgo de'i phyi rol gyi rdo khrod rnams
la yungs kar dang sran ma bsres pa mang du gtor 'dug pas 'di la 'gro bar mi bzod pas 'gyel 'ong ngam dgongs pa'i mod kho na la/ sku lus 'gyel ba dang dus mnyam du phyogs
bzhi nas bud med skra sbodade ba/ mon pa'i gos gyon nas rab tu brjes pa/ 'doms dkris cung zad re yod pa bzhi hab brgyugs su byung nas hab sha zer/ mkhan chen rin po che
las kyi rdo rje la skyabs su mchi'o gsungs pas de rnams shin tu skrag nas gar song cha med par tha thor la song gsung / de bzhin du nub cig mnal lam la/ sku lus sgro ba
chen po'i nang du bcug ste kha bkyigs byung ba na/ 'di sus byas pa yin gsungs pas gcig na re/ che sas byas pa yin zer/ dgongs pa la/ da 'di nas mi thar bas shi ba las 'os
med dgongs nas bzang po spyod pa'i smon lam zhig gsungs pa na/ bde ba can gyi zhing der rab tu 'gro/ zhes gsungs pa'i skabs su rkyal pa zhabs rang rdol nas thon par gyur
to/ skabs cig rtse thang gi bsam gtan gling du bzhugs dus/ mnal lam na/ spyan g.yas

kyi gzims spyil de'i nang na bzhugs 'dug pa la thog steng rtse mo der gshegs pa na tshon skud lngas bres 'dug pas 'di sus byas pa yin gsungs pas/ che sas byas pa yin zer bas
phyag gis tshon skud rnams bsal nas byang ri de'i ngos su 'phur nas byon zhing / yang mdo lung pa'i chos sdings na bzhugs pa snyam byed pa la/ pha wang chen po zhig gi
khar bzhugs pas/ de'i gzhogs su pha wang dkyil kyong mar yod pa gzhan cig sga ra ra 'khor zhing steng nas bkab pa'i bar du tshud byung na'ang / thugs dam gyi stobs kyis re
shig na bya ba'i srubs nas 'thon byung ste gzigs pas pha wang de gnyis rus sbal gyi rnam par 'dug yang rtses thang du bzhugs pa'i cig gi mnal lam na/ yar mda' shar gyi
zhing dkyil na tshur lha ma yin gyi dmag yin zer ba'i dpung chen po byung ba dang g.yul sprad pas de rnams go cha legs par gyon zhing mtshon mang du thogs pa grib so bzhin
byung / sku lus la go cha med par me long yu ba can zhig phyag na 'dug pa de thugs khar khob dang / thugs gar ma phog nayan lag la phog kyang mi gnod zer bas/ de thugs
kar bkab nas 'khrugs pas de rnams kyis mtshon cha'i char chen po phab kyang / mthar de rnams ded nas pham par byas pa zhig rmis gsung / yang dgong cig rtses thang gling gi
skor lam du byon pa'i phyi na tshur khyi smyon yin zer ba'i khyi thal ba'i kha dog tu yod pa chen po zhig byung bas/ rings par phebs pa na de yang myur ba myur bar bzhud
de/ gling gi stag gi ri zur du phebs pa dang der slebs byung bas/ da ni bros pas mi thar ba 'dug dgongs nas nam mkha' la 'phur te gshegs pas/ de yang nam mkha' la byung
ba dang slar yang nam mkha' je mthor gshegs pas kyang de thal rlung tshub ma cig tu byas nas rjes snyeg par byed pa na/ sku lus nam mkha'i rang bzhin du bsgyur bas de nas
ma rnyed par log song ba byung / yang mdo lung pa'i mda' na mar 'byon zhing 'dug pa la/ gser thang brag kha'i 'og de na mar phebs pa dang mi nag po rta nag la zhon pa mkhar
dum tsam pa kha cig phyi bzhin du byung bas/ 'di rnams ci yin mi shes

dgongs nas/ rings par bros pa dang de rnams kyang myur bar byung bas nam mkha' la 'phur te lung pa'i gzhung de na mar phebs pas/ sgang stod kyi thad de na mkhar ring po zhig
'dug pas de'i khar babs nas sku ngal gsos pas de'i pha zad na g.yam pa'i sgo yod pa zhig 'dug na su yod pa yin gsungs pas/ 'di na srid pa'i rgan mo yod pa yin zer/ rta
pa de rnams kyang bdud yin par dgongs tsa na de rnams kyang mkhar rtsa der sleb byung nas/ 'di na mar su song 'dri zhing 'dug pas/ 'di rnams kyis bshad pa'i dpe yod dgongs
nas yang 'phur te nam mkha' la gshegs nas kun dga' ra'i thad kyi nam mkhar phebs pa dang sa gzhi la bud med kyi shon gra cig byung / der byad kyi mtshan mar 'dug pas 'di
rnams kyi khrod du ma lhung ba zhig bya'o dgongs tsa na 'phur stangs zad nas shon gra de'i dkyil du lhung byung bas bud med gcig gi mgo la phyag gis gcems pas glang pa'ang
thi thor la song ba dang shon gra ba thams cad gar song cha med du song / de res kyi bar chad de thos pas bzlog pa yin zhes 'phros kyi gtam rgyud kyang gsung / yang dus
gzhan na zhi byed so lugs don rgyud kyi glegs bam zhig la thugs rtsis shin tu che bar mdzad/ skabs shig tu de ma rnyed pas thugs khral chen po'ang mdzad/ de ci lags zhus
pas 'di la mtshan ma bzang po byung ba yin gsung / slar yang nan gyis zhus pas nub cig byang phyogs kyi nam mkha' la/ rje btsun 'jam dbyangs sprin gyi gseb du byon pa
cig rmis/ de'i sad de 'di ster byung zhes gsung ngo / lha khang steng slob dpon ston blo ba lo dus kyi 'dzin gtor brje ba yin pa la/ lo cig gi gtor ma gshegs nas 'dzugs rgyu
de gzhong pa cig na brdzi zhing 'dug pa'i skabs su/ mnal du zi song ba na/

gzhong pa'i kha de na zhang blon gyi zhal mthing ga rab tu dwangs pa bkrag dang ldan pa mche ba dkar sing ba skya tsa re yod pa zhig gtor ma la bltas nas/ da de da lta zin
yong bar 'dug zer nas dga' spro chen po byed cing 'dug gsung ngo / rtses thang gdan sa ba drung byang chub rdo rje zhing gzhan du gshegs pa'i sku 'ded gtong pa'i tshe/ bla
g.ye chen mor tshogs pas bzang spyod smon lam gsung ba la/ rgyal ba'i dkyil 'khor bzang zhing dga' ba der/ zhes pa'i sho lo ka de 'don pa'i dus su nga la gral der gnyid
zi ba zhig byung / de'i tshe bde ba can du/ drung byang chub rdo rje 'byon rgyu yin zer ba'i shing la brkos pa'i padma gser byugs pa 'dra ba zhig gi zer 'bru'i steng na
ras kyi 'bol cig gting nas 'dug pa byung zhes gsung / gzhung gi sprel zhing du rngog lugs rnams gsan pa'i skabs su/ chos rje sems dpa' chen po chu bo ri na bzhugs pa'i drung
du gsang ba 'dus pa'i skor gsan par bzhed nas gnang bar gsol ba 'debs pa'i zhu yig zhig bskur bang chen la dge bshes tshul rgyal btang bas/ nub gcig chos rje sems dpa'
chen po de stegs kha mtho ba cig na sku nyam chung nge ba cig mdzad/ spyan ra cig dang dbu zha sbug mo cig bzhes/ na bza' spu bo che sngon po cig mnabs nas 'dug pa la byin
brlabs zhus pas stegs de la gcig kyang ma snyogs pa cig byung bas/ da lan don mi 'grub par dgongs pa'i mod la/ bang chen kyang 'khor byung nas/ chos rje sems dpa' chen
po de sku khams kyang dum zhig snyung yod par 'dug gsungs pas de kha 'dug zer/ spyan ra cig dang dbu zha sbug mo cig bzhes e 'dug gsungs pas 'dug zer/ na bza' spu bo che
sngon po cig mnab yod par 'dug gsungs pas de kha 'dug zer nas kho ngo mtshar du gyur byung / ngas ni rmi lam bzhin dris pa yin/ de res nged khams ma bde bas phyi nas rten
'brel sgrig zhes pa'i zhu lan gnang byung ba ltar rting sor 'dus pa'i skor gsan pa yin no/ tsa ri gnas nang du bzhugs pa'i nub cig gi rmi lam du/ mdun na khyi nag po shin
du che ba 'jigs su rung ba cig byung ba/ de bsrungs ma'i rnam par 'phrul par dgongs nas/

phag mo gru pa'i dus zing 'di sangs 'gro 'am gsungs pas/ bdag po 'di'i ring la mi sangs par 'dug nu bo 'di'i ring la ji ltar 'ong yin zhes lung ston pa byung / yang skabs shig
mnal lam du/ 'phan yul na bzhugs pa snyam byed pa zhig la 'phan yul gyi lung pa de'i ri thams cad nags tshal shin du bzang bas khebs 'dug shing de rnams kyi steng na
bya rog dpag tu med pa 'dug pa rnams phu mda' thams cad nas 'dus te/ sku lus kyi steng du 'bab par brtsom pa na/ zhabs 'phan yul gyi mdar slebs shing dbu 'phan yul gyi phur
sleb pa lung pa'i ltos dang mnyam pa zhig du bsgyur nas bya rog rnams la byin pas/ bya rog de thams cad kyis gnod pa'i skabs ma rnyed par skad cig la bros song pa zhig
byung ba'i tshe sgyu 'phrul lam rim du/ drug la ri ltar cher mdos bya/ zer ba yod pa de dran nas de'i don du bsams pa'i lugs byed cing 'dug mnal sad nas thugs bsam btang
bas/ tshig de'i don ni de min par 'dug gsung / yang skyor mo lung na slob dpon bsam gtan don grub pa'i sar 'dul mdzod gnyis la sbyang ba mdzad pa'i dus re zhig gi tshe/
slob dpon de nyid yab pa chos rje shAkya bzang po'i drung du/ zhi byed kyi dmigs pa lhag gsan du byon pa'i phyags phyir phebs/ dge slong grags pa rdo rje zhes bya ba'i sar
bzhugs nas/ slob dpon pa chos 'phro rnams gsan zhing 'dug pas/ sku phyam legs po zhig yod pa thang sag tu/ slob dpon ye rgyal ba de sku drin shin du che bas khong gi sku
drin bsab pa'i phyir 'bul bar bzhed nas 'phan yul du bzhud pa'i nyin gangs chen po bab pas lam du zhugs pa cung 'phyis nas yab kyi la la gshegs pas nyin rangs par 'o rgyal
bar byung / lam grogs su 'phan po'i lham mkhan sngas shing gnyis khur ba cig kyang byung / de nas nyi ma ma nub tsa na yab kyi phu'i rdza stongs che ba mtsho chen po
gnyis kyi bar na phar lam yod pa zhig tu phebs/ der nyi ma rdza ri la phog pa'i dmar ngam mtsho la phog cing mtsho'i dmar ngam rdza la phog pas thams cad dmar ngam song bas
nyams kyang

mi dga' ba 'di 'dra ba srid pa bar do min la che dgongs pa byung gsung / de nas lam ma chod par mtsho 'gram der bzhugs dgos byung nas lam grogs des sngas shing zhabs tog tu
btang byung bas/ de kha ba'i steng du bzhag de'i khar gzims pas kho yang de ltar byas nas nyal song / de nas mnal zi ba zhig byung ba'i mnal lam yang min zhing sad pa'ang
min pa la dbu sngas mgo de na gcig yod snyam byed nas gzigs pas/ rje btsun rdo rje rnal 'byor ma shin du gsal ba/ rus pa'i rgyan rnams kyang rab du dkar ba zhig gar stabs
ling nge bzhugs 'dugade dang po ra tshag gi jo mo'i drung du gsol ba btab pa'i byin brlabs kyi dbang gis/ der bdag gis bar chad gsung pa'i phyir byin gyis brlabs par gda'
gsung / de nas rje btsun ma de mthar 'jam dpal gshin rje gdong drug par song ba snyam byed ces kyang gsung ngo / dgung lo drug bcu re gcig pa chu pho spre'u lo 1452lozla
ba brgyad pa'i nyi shu bzhi la grub pa'i dbang phyug dpal nags kyi rin chen bod du spyan 'dren pa'i slad du dpon slob bcu gnyis bshul lam du zhugs nas rim gyis gtsang
phyogs su phebs pa na/ ngur smrig gi jo mo sgrol ma'i drung du don grub pa dang / bar du gcod pa mi 'byung ba'i phyir gsol ba mang du btab/ de nas rim gyis la stod byang
nas lho nas lho phyogs su phebs pa'i tshe/ byang gi sa'i cha khri'u mkhar zhes par phebs pa'i mtshan mo/ lam zhig na utpala'i sdong po yin zer ba dbyi mong gi sdong po 'dra
ba la lo ma mang du yod pa/ khyad par me tog utpal sngon po mang pos khebs pa'i phung po chen po lam gyi phyogs cig na skyes nas/ phyogs gzhan du mgo dud de yod pa'i
'og la 'grul pa rnams 'gro dgos pa zhig 'dug pa de'i 'og la slob ma khal dang bcas pa rnams sngon la song / ngas de'i rjes na phar de'i 'og tu phyin pa zhig byung / de rje
btsun ma sgrol mas byin gyis brlabs pa'i mtshan mar snang ste/ utpala'i sdong po de'ang rje btsun ma'i phyag gi mtshan mar 'dug de'i 'og tu khong rnams sngon la song ba
de khong rnams bal por 'gro zhing / ngas rjes su

phyin pa de la bal por mi 'gro bar la stod lhor sdod pa'i ltas su byung / nged rnams kyis don grub nas shi chad med par tshang mar slebs pa rje btsun mas byin gyis brlabs par
dgongs nas/ de'i btang rag tu phyir lam gsol ba btab cing na bza' ras yug gcig 'bul ba gnang / de res la stod lhor dpon slob lngas bzhugs/ gzhan dge ba'i bshes gnyen bdun
gyis nyi ma ldog gdong la bal por byon/ paN chen spyan 'dren pa'i sbyor ba la brtson par bgyis kyang kho khom gyi rgyal po dang / bod kyi gnas po ko ka se'u la sogs pa'i
'dod pa ma khangs par rgyun rings su 'thogs nas/ la stod du skad cha gang yang ma slebs/ nang zla dros pa'i stobs kyis sa gzhi dro sa rnams su sngo mang du skyes pa'i
skabs su thugs kyang cung zad ma bde bar gyur pa na/ lung pa ral gsum 'dug pa'i dbus ma de sku lus su gyur/ g.yas ma de phyag g.yas su song nas ral gri cig bzung / g.yon
pa de yang phyag g.yon du song nas phub cig bzung ba'i rje btsun bi rU pa'i sku shin du che ba/ grub pa'i dbang phyug gi cha lugs can gzi mdangs dang ldan pa zhig gi mdun
na / rgyu rdo las grub pa/ rdo la 'bur du dod pa snyam byed pa'i paNDi ta 'khor dang bcas pa ha cang kha dog mtshar ba min tsam zhig 'dug bi rU pa des de'i bsrungs ma byed
pa yin zer ba zhig byung / mnal sad pa dang paN chen cung zad 'gor ba zhig la phebs pa'i mtshan mar dgongs pa yin no/ dgung lo bdun bcu rtsa gcig bzhes pa chu pho rta'i
lo 1462lola stag lung phebs nas dpal dus kyi 'khor lo'i rgyud 'grel pa dang bcas pa'i bshad pa dang / gsang ba 'dus pa 'grel pa dang bcas pa la sogs pa'i sngags mtshan
nyid kyi gzhung chen mo du ma dang / rgya bod kyi gdams pa mang po 'bul pa'i skabs su zla ba bcu gnyis pa'i nang du/ dus 'khor sgrub le gsung ba'i dus/ bud med nag mo gos
hrul ba rgyan cha med pa zhig byung nas/ chos gsung ba'i phyag dpe phyag na rnams nas 'dug pa snyam byed pa la/ mo na re khyed

kyis phyag gi chos gsung 'phro de yang nga la tshur thong / da de dpon slob kyang sngar bzhin mi 'ong bar 'dug zer bas/ bar gcod dumakhyen nas/ dpe cha bsnams nas bros pas
de'i lag tu phyag dpe yang ma shor bar thar ba zhig byung gsung nasade'i sang de chos ja skol/ chos gsan mkhan rnams la'ang rnam bzhag re mdzad do/ gzhan yang chibs pa gcig
la chibs nas gyen la phebs pa na jag pa mang du byung bas/ mgyogs par gtong bzhed kyang chibs pa 'gro ma shes pa'i ngang la jag pa go mtshon can mang pos rgol du byung
pa'i tshe/ rta'i sug po bzhi nas phyag gis bsdus te/ nam mkha' la gshegs pas gnod par ma nus pa la sogs pa du ma zhig gsung ba des mtshon nas/ snyung drag pos thebs pa'i
dus gzhan du'ang / rmi lam gyi ltas bzang pos bar chad bzlog pa'i lo rgyus mang du yod mod kyi/ phal cher zin bris su ma thebs shes gleng ngo / dus phyis 'on gyi mda' gsas
khang rtse min gzhan yang dgon pho brang du bzhugs shing / bdag kyang zhabs drung na bsdad pa'i nyin gcig phyi dro/ mnal cung zad byung ba la/ gzims khang gi nang thams
cad bud med kyis gang bas de bar chad du mkhyen nas/ phyag dpe po ti rnams rgyab cing gsung drag pos bskrad pas/ phyogs kun du bros song / zhes bdag la bka' gnang nas zhag
gcig gi bar du gsung 'dzer ba tsam ma gtogs/ dpon slob thams cad la nyer 'tshe ci yang ma byung ba mngon du gyur to/23 sgrib pa med pa'i chos kyi sgo phul du byung ba
mngon du brnyes pa zhes pa ni/sngar zur tsam smos pa bzhin/ rong ston smra ba'i seng ge chen po snye phu na chos gsung ba'i sar byon nas/ dpon slob thams cad byang chub
gling dang chu shul rdzong du chos bar bteg pa'i dus/ bzad pa chos rgyal bzang pos/ rong ston chos rje dpon slob 'ga' zhig bzad mthongs smon du gdan drangs pa'i phyags phyir
byon nas/ dge bshes kha cig chos kyi 'bel gtam gyis tshim par mdzad pa'i skabs su/ phyi'i skyed tshal du gung sangs la phebs te/ kham bu'i sdong po'i bsil grib la bzhugs
pa'i tshe/ de bzhin gshegs pa'i snying

po sems kyi rang bzhin 'od gsal ba'i don la thugs kyi nges shes yang dag pa skyes nas / de'i chos skad phra zhib rnams skad cig la mkhyen/ sngar glan ston rdo rje 'od pos sbyar
ba rnying ma'i bsdus par/ bden gnyis ldog thub bshad pa la thugs ma mguyang / de nas bzung ste de la thugs dgyes par byung / chos thog de grol rting rtse thang du byon
pas/ gong ma grags pa 'byung gnas kyis/ rje 'di gsung rab tha snyad lo rgyus mtha' dag la rnam dpyod yangs pa thams cad la thugs 'jug cing 'bel gtam mdzad tshul la dgyes
nas/ phyag phyir 'khor mar bzhugs dgos pa byung bas/ rang gzhan gyi don la gnod par dgongs te/ rgya nag ri bo rtse lnga la bzhud par brtsams yang stabs ma 'grigs pa'i
'tshams su/ tsa ri skor du byon chog pa grub nas/ gnas nang dang dwags por yun ci rigs su bzhugs te/ dgung lo zhe dgu pa lcags pho spre'u'i 1440loston mjug slar dbus su phebs
par bzhed pa'i tshe/ sgam po mjal du phebs pas/ sgam po'i rgyab ri brag de rnams kyang gnod sbyin chen po dag gis lag na rin po ches yongs su gang ba'i snod thogs te
sgam po'i phyogs su 'byor ba snyam byed pa byung ste/ gsal snang can ni min gsung / rje sgam po pa'i sku 'dra'i drung du byon pas/ pha zad nas dngos su bzhugs 'dug dgongs
pa byung / phyag dang mchod pa phul nas/ zangs lung du bzhud pas/ 'jags spyil nang gi rje btsun mi la'i sku 'dra bzhugs pa'i spyan sngar phebs pa'i dus su/ rje btsun dngos
rang du gzigs/ de ma khad sku 'dra rang du song / dpal phag mo gru pas chos nyid kyi bden pa gzigs pa'i sa de'u shar ma'i stengs su/ 'dir dpal phag mo gru pas bden pa
gzigs pa yin dgongs pa'i thugs kyi dad pa'i stobs lhag par rgyas bzhin pas phebs te/ re zhig gi bar du bzhugs nas dgongs pa legs par btang bas/ de bzhin gshegs pa'i snying
po sems rang bzhin gyis 'od gsal ba 'khor 'das thams cad kyi gzhi bo gang yin pa de'i gnas tshul thugs su ji lta bar byon te/ sangs

rgyas nas sems can gyi bar gyi gnas tshul 'di lta bu zhig tu 'dug brjod par bya ba ldog pa ste/ sems kyi spyod yul ldog pas so/ zhes bya ba la sogs pa dbu ma las 'byung ba'i
bshad pa thams cad kyang 'dir 'jug cing / de bas kyang 'dis khyad par du gyur pa yin par/ dgongs pa la sogs pa gsung rab dang rjes su 'brel ba'i thugs kyi rnam par dpyod
pa shin du mang bar yun cung zad de'i ring la 'khrungs te/ nga'i de rtogs pa ni min/ shin du gsal ba zhig shar ba ni yin zhes gsung la/ de dag las kyang mchog tu gyur pa
gsang ba bla na med pa'i tshul las 'byung ba'i zung du 'jug pa zhes bya ba'i sgra bo che gang yin pa de yang da gzod 'bras bu'i dbang du byas pa min par chos thams cad
kyi gnas lugs su gtan la phab nas/ byis pa so so'i skye bo tha mal pa dag gis kyang nyams su blang du yod par rgya cher gsung rab kyi sgo nas ston cing / nyams myong cung
zad tsam dang ldan pa dag la'ang de nyid kyi steng nas yang dag par ngo sprod par mdzad de/ de yang tshig skam po bzung nas gsung ba ne tso'i 'don pa lta bu mdzad pa ma
yin/ rang nyid kyis thugs su legs par chud de rigs pa dang bcas/ lung dang bcas/ nyams su myong ba dang bcas nas legs par gsung zhing / bsgal lan gyis kyang gtan la dbab
par bzod pa yin pas/ de'i tshul la'ang yang dag par bzod pa thob pa nyid yin mod na'ang de dag gi phyogs ni gzhan gyi blor mi shong dogs mdzad na sa/ go ba yin zhes 'doms
la/ thugs su byon pa'i yon tan gyi khyad par thams cad kyang zung 'jug gi lta ba mthar thug pa rtogs pa de'i dbang las byung zhing / lta ba'i phyogs mthong tsam min par
shin du byang ba chen po thob te 'phral gyi sku'i spyod lam thams cad kyang lta ba rnam par dag pa'i dbang du gyur pa kho na'o/ gsung rab kyi tha snyad pra mo dag la 'jug
pa na'ang mda' bzung bas gzhu shor ba'i tshul du mi 'gyur bar/ des lta ba ches gsal bar byed cing / lta ba'i dbang gis de la 'jug pa mthu dang ldan pa nyid mnga' ba yin/
lta ba de yang chos thams cad

kyi gnas lugs 'khor ba'i chos thams cad kyi gnyen por 'gyur ba/ mya ngan las 'das pa'i phyogs kyi yon tan thams cad kyi bskyed pa po yin par thugs su byon par snang gi/ gang
zag gis lta ba phar skyong dgos / lta ba de gzhan gyis bzung ma bzung dang de la skyon brjod pa la sogs kyi nyon mongs pa bskyed pa/ rang gi ngo bo mu stegs byed kyi kun
brtags pa'i bdag lta bu de 'dra ba ni ma yin no/ sgom chen pa sar bu kha cig rnam par mi rtog tsam gyi lung ma bstan de lta ba'o zhes smra ste/ de las 'das nas gnas tshul
shes pa'i shes rab la ngo sprod/ kha cig rjes su dpag pas gtan la phab pa'i rang bzhinamed par shes pa de mchog tu smra te/ de yang lta ba btags pa bar ston par mdzad/
yang kha cig gsang sngags bla na med pa'i skabs su'ang stong pa nyid kyi gzugs brnyan chos can/ bden par med de/ zhes bya ba'i tshul du dpyad par 'dod mod kyi/ stong gzugs
mthong ba de nyid sems kyi gnas lugs mthong ba yin par bzhed/ 'dus pa smra ba kha cig zung du 'jug pa 'bras bur skyel te/ de yang lta bar ngo sprad nas las dang po pas
kyang nyams su blangs chog par ston/ kun mkhyen jo mo nang pas las snang dang ye shes kyi snang ba zhes so so ba rigs mi gcig pa'i chos gnyis bsres nas bzhag pa skad du
gsung ste/ las snang 'di nyid ye shes kyi snang ba'i 'khyag par tha snyad btags te ye shes kyi snang bar ngo sprod/ las dngaye shes kyi snang ba'i tha snyad mi bzhed pa yang
min te/ chu dang 'khyag pa'i ston par mdzad cing / ji srid rang dang gzhan/ snod dang bcud zer ba de srid du de'i tha snyad bzhag ste de nas ni ye shes kyi snang bar
ro gcig gsung / sngon byon pa'i dge ba'i bshes gnyen rnams las grub chen yu mo'i gsung rab rnams dang / dpal sgam po pa slob ma dang bcas pa'i gsung rnams dang / grub pa'i
dbang phyug nags kyi rin chen gyi gsung rnams dang / byang chub sems dpa'i 'grel pa rnams dang / 'dus pa sgron ma gsal ba la sogs pa dang / 'jam

dpal zhal gyi lung la sogs pa dang / zab mo'i mdo sde du ma rnams dang / gsang sngags snga 'gyur gyi skor mang po la sogs pa 'gal med du yang dag par bstan par mdzad pas/ bsgoms
pa las byung ba'i nyams myong dang gsung rab zab mo rnams don cig par sbol te gsung ba la/ / 'gran pa'i zla thams cad dang bral sems so/ gzhan yang yun du bsten pa'i
'khor dang / mched grogs shes rab phun sum tshogs pa dang / mos pa rnam par dag pa dang / pha rol du phyin pa dang / rgyud sde'i phyogs la yangs pa'i blo gros kyis dbang
bsgyur ba dang / dben pa'i gnas su bsam gtan pa dag sus kyang sku yon tan gyi gting mtha' rtogs nas 'di tsam mo zhes tshad rnam par bzhag pa ni med kyang / rin chen sgang
pa dpal chos kyi grags pa zhes bya ba'i dge ba'i bshes gnyen skyes bu dam pa las kyang ches dam par gyur pa de'i zhal nas ni/ byams pa gling pa'i sku yon tan de la rgyas
pa zer/ khong gi 'di la smin pa zer ba yin gsung ba dang / dge ba'i bshes gnyen chen po dar thul bas lo tsA de nag tsho dang mnyam par 'dug gsung ba tsam las gzhan ma
thos so/ dang por phar tshad kyi gra skor mdzad rjes rgyud bla 'jug pa/ spyod 'jug rnams la bshad pa mdzad pas kha cig gis dka' bzhi ba zhes mtshan du gsol te/ de dus theg
pa chen po dbu ma'i lus rnams kyang rdzogs shing gzhanayang 'dul mdzod la sogs mang du dgongs/ de nas re shig na ni dka' bcu pa zhes mtshan du gsol bar byed pa/ de'i?da'i
skabs na'ang po ti bcu bas lhag par pha rol du phyin pa'i phyogs mang po dang / rgyud sde'i phyogs shin du mang bar dgongs te 'di tsam mo zhes bcad pa med do/ de nas ni
bzhugs/ bzhengs/ gnas gzhan dang gzhan dag tu gshegs bzhud ci mdzad kyang / dus thams cad du gsung rab kyi tshig don la thugs kyi 'jug pa chu bo'i rgyun bzhin du gyurate
chos lugs kyang 'di mi gzigs/ ma gzigs zhes bya ba med/ de thams cad kyi tshig don thams

cad la yang dag par rnam dpyod stobs su gyur pas don gcig la'ang lan mang du dpyod pa 'jug de'i stobs kyis 'di tsam mkhyena'adi tsam mi mkhyen zhes zhal snga nas rang nyid
kyis tshad bzhag pa dka' bar gyur pa yin/ de lta bu'i mkhyen pa mtha'ami mngon pa de yang sngon gyi sbyangs pa chen po mang du song ba'i mthu dang / sku tshe 'dir chos thams
cad kyi gnas lugs de la rjen 'jus mdzad pa'i stobs dang / rnam par dpyod pa gzhan pas khyad par du gyur pa'i mthu las yin gyi/ de'i ched du yi dam la bsnyen pa bskyal
ba lta bu'i stobs kyang ma yin no/ lan cig skyam chad pa stengs su bzhugs pa'i dus/ dbon po zla grags pa la/ zhal snga nas dbon po khyed kyis nga'i yon tan la po ti 'di
tsam zhig shes par 'dug zer ba'i tshad cig zhog gsung pas/ sangs rgyas rangayin mod/ ngas tshad ga na zin zhu ba la/ de skad ma zer bar tshad gzhog gsung yang khong gis ma
spobs/ 'o na nga rang gis bzhag cig rtse thang chen po dpal ldan bzang po ba 'di tshad ma mkhas pa yin nam gsung / khong spyir sku yon tan che zhing / khyad par rnam 'grel
la mkhas pa yin zhu bar gda' zhus pas/ da po ti shes pa'i tshad de la zhog de'i dbang du byas na po ti stong tsam zhig shes par 'dug/ rnying ma'i skor rang la'ang dang
po po ti bzhi bcu rtsa lhag cig shes kyi yod pa yin gsung / de nas ring zhig lon pa na/ ljang gi bkra shis dgon par dge ba'i bshes gnyen dag la'ang de dang rjes su mthun
par bka' mchid kyis rmed par mdzad cing / de dang ha cang mi ring ba'i dus shig tu nged rang gis khar bton na mi rnams bdag nyid sgrog par mthong nas ma dad du 'ong / gsung
rab la 'jug pa'i shes rab legs par byang nas/ gang gi don la 'jug kyang tshegs mi snang bas mi go ba'i gsung rab tsam mi 'ong bar 'dug sngar gcig kyang mthong ma myong
ba'i chos cig byung na'ang de dal brel ran pa tshar gcig bklags/ de nas po

ti de zhal lta ba nas de'i dbu zhabs kyi don thams cad bshad/ de nas dpe cha de'i steng nas 'bru mnan zhing legs par bshad thub par 'dug tshar gcig bklags pa de slob gnyer
gyi tshab yin gsung / dus deng sang gi gnas skabs na ni/ bdag ni sgrub nyams da ni ci bya zhes/ 'chi ba'i tshe na byis pa mya ngan byed/ ces bya ba'i dus la kho bo bab 'dug
'gyod par byas pa gzhon dus brgal?sgal tshigs ma srang ba de yod/ 'on kyang de bzhin gshegs pa'i snying po dag par byed pa'i chos/ mos pa dang / shes rab dang / ting nge
'dzin dang / snying rje ste bzhi gsungs pa las mos pa la lag pa thebs/ de'i don gyis da ltar khyod kyi mdo sde ji snyed cig klog pa de thams cad la mi go ba gcig kyang
mi 'ong bar 'dug ces slob dpon smon lam grags pa la bka' gnang yang de'i phyi zhig na/ bde bar gshegs pa'i gsung rab la mtha' ni med/ 'on kyang mthong ba thams cad la mi
go ba mi 'ong bar 'dug gsung / pha rol du phyin pa dang gsang sngags kyi phyogs gang la'ang mkhyen pa'i mtha' mi mngon pa yang rgya je che/ dpangs je mtho/ gting je zab
tu 'gro bar snang ste/ zhi bar gshegs khar yang / rgyud bla ma'i 'grel bshad brtsom pa'i skabs las don gyi go ba ngan du ma song bar 'dug ces dang / skabs su de ring de blo
bskyed che zhes gsung ba'ang mang du gnang bar 'dug dge ba'i bshes gnyen kha cig la lo mang du lon nas gzhon dus mkhas par bslabs shing tshig kyang byang bar byas pa de
thams cad nogasate bgros glengs la langs pa'i tshe gzhung gi 'jog kyang rang bas gzhon pa la 'bul dgos shing / na ning bar legs par bslabs pa yin te zer nas yi mug pa'i
gtam dag gtong bar byed pa'ang mthong ngo / zhal snga nas ni dgung lo'i phung po 'di tsam zhig la zhabs bkod par mdzad kyang / rkyen 'dzom na gsung thams cad je gsal/ rnam
par bshad pa thams cad je rgyas/ 'bel ba'i bka' mchid thams cad je 'phel/ rgyal ba'i gsung rabs thams cad la snang ba je yangs/ tha snyad kyi 'jog

'tshams thams cad je phra/ gsan zhing gzigs pa thams cad je mang / thugs kyi rnam par dpyod pa thams cad la je brtson du gyur pa yin no/ bdag gis mngon du gyur pa la/ yang
dgon pho brang du/ kho bo dang dka' bcu ba grags pa mtha' yas la/ mdo sde rgyan 'grel pa dang bcas pa'i bshad pa rgya cher gnang ba'i dus su/ de'i byang chub kyi skabs dang
/ 'phags pa sangs rgyas kyi sa mthun par thugs su chud de/ phyis de gnyis kyi sbyar bshad kyi rtsom pa'ang mdzad pa sogs/ thugs bskyed byung tshul gsung ba thos pa des
mtshon nas brjod kyis mi lang pa byung ba 'dra'o/ mdo sngags kyi chos gsung pa'i dus kyi kun du spyod pa ni/ sngar snga mo'i dus su dbang mdor bstan pa gsungs pa'i tshe/
de ring 'di tsam zhig gsung ngo dgongs te thugs kyis legs par dpyad pa rnams nyan pa pos sleb pa'i tshe kho rang dang 'tsham pa zhig ma gtogs mi 'char bar 'dug gsungs/ dus
phyis chos gsung ba rnams kyang / nga la de ring 'di 'dra zhig 'chad/ 'di 'dra zhig mi 'chad cig kyang med/ khyed rang tsho tshogs nas gang babs pa de yin/ zhes gsungs/
res ni shin tu rgyas pa dang / res ni ngo lon tsam gsungs/ de'i don gyis da lan gyis chos babs par 'dug da lan mi babs par 'dug ces bya ba'i gtam yang gnyug mar gnas pa
dag la yod de/ chos grwa de na dga' tshad pa re re yod kyang des gsung chos des log gnam log tu 'gro ba dang / skal ba ngan pa grib kyi khur po khur ba zhig yod na 'phral
du gsung yang 'dzer ba dang / bshad pa rnams kyang 'ur dum du 'gyur/ de lta na bshad pa thams cad gdul bya dang mthun pa rang 'char ba yin gyi/ snod dang ldan yang rung
mi ldan yang rung ste/ ston pa po rang gi blo la gang gnas pa de nyid 'chad pa'i tshul las 'das pa mnga'o/ gzhan yang dpa' bar 'gro ba'i ting nge 'dzin gyi mdor/ rigs kyi
bu gang gi tshe thos ma thag tu chos kyi sgo'i tshig gcig gis dris pa'i lan rnam par bye ba khrag

khrig 'bum 'gyur du bskal pa'am bskal pa brgyar ston yang chos kyi sgo de'i tshig dang spobs pa yongs su bri bar yang mi 'gyur bas na/ de'i phyir mang du thos pa zhes bya'o/
zhes 'byung ba dang rjes su mthun par rgyud bla ma'i 'grel bshad rtsom pa'i skabs su tshig bzhi pa'i tshigs su bcad pa gcig bskal par gsungs kyang de'i don zad par mi 'gyur
ba'i spobs pa mnga' bar/ slob dpon smon lam grags pa yi ge pa yin pas/ de ltar go ba ni rje nyid kyi byin brlabs su nges so zhes/ rjes su yirangs pa skyes so/24 slob
ma mchog dman bar mi'i skal ba dang mtsham par chos ston pa la ngal ba mi mnga' ba zhes pa ni/dgung lo nyi shu rtsa dgu pa lcags pho byi ba'i lo 1420loyan du/ mkhas grub
kyi bla ma bzhi bcu rtsa gnyis la gtugs nas/ mdo sngags tha snyad kyi gsungs rab rgya chen po ni gsan/ rgya bod kyi bstan bcos mang du gzigs pa la ni mtha' med/ zab cing
rgya che ba'i chos lugs thams cad la phyogs ris su ni mi 'byed/ bod yul 'dir grub mtha' sna tshogs kyi gang la'ang chags sdang ni cung zad mi mnga' rigs sad pas gsung rab
kyi don la thos bsam gyi shes rab kyi klong chen po ni rdol/ chos thams cad kyi gnas lugs ji bzhin pa la bzod pa ni thob/ ji ltar dgongs pa'i gsung rab kyi don thams cad
lung dang rigs pas gzhan la 'doms pa la spobs pa'i 'gran zla ni med/ thugs kyi 'jug pa thams cad gsung rab kyi tshig don du shar ba'i snang ba chen po ni rgyas/ 'jig rten
'di'i che thabs kho na sgrub pa'i 'dun pa ni ngar snabs bzhin du dor/ mdzad pa thams cad dang gzhan gyi don chen po sgrub pa'i rgyur spyod pa la ni re 'jog med/ mkhas
pa'i mdun pa thams cad du sku yon tan gyi snyan pa'i 'od dkar gyis ni khyab/ snyigs ma'i dus 'dir bstan pa rin po che'i srog shing du gyur pa gang gis/ lo de'i dbyar spyan
g.yas su ston pa rin chen dpal bzang zhes bya ba mi phyed pa'i gus pa can gyis gsol ba btab pa ltar/ khong gi spyil por nyin re bzhin byon nas/ dpal dus kyi 'khor lo'i
rgyud 'grel chen dri ma med

pa'i 'od dang bcas pa'i bshad pa rdzogs par gnang / khong shes rab che zhing blo las su rung bsams legs par go zhingayod ces bsngags pa mdzad/ de'i dbyar mjug rdo rje 'dzin
pa bkra shis rgya mtsho bas rngo thog tu spyan drangs sgyu 'phrul zhi ba dang / dong sprugs kyi dbang / 'am rnam bkod rgyas par gsungs/ glang lo'i dpyid spyan g.yas kyi
byang gi dgon pa gsar par bzhugs nas rngo thog pa slob dpon chos rgyal gyis gsol ba btab pa'i ngor dpal gsang ba snying po'i rgyud 'grel ba spar khab dang bcas pa'i bshad
pa legs par gnang dus/ chos gtor rgya mthongs kyi steng kha cig na bshams nas bsngo zhing yod pa'i tshe khong gis tshab tshub cig byas bems po'i mthus rlabs cig rgyab ste
gtor ma shod du lhung / de nas chos ma thon gyi bar du nga'i lus kyi smad thams cad thor pa dmar po zhig gis khengs nas ma bde gsung / phyis kyang chos gtor la shin du
gzeg par mdzad/ snang ba khra mor ston pa rin chen dpal bzang kyis dus 'khor la nan chags zhu ba yin zhes pa la/ 'grel chen gyi dbang le'i bshad pa dang / slob dpon chos
rgyal la gsang snying gi lam rnam bkod gsungs/ de tsa na kho gnyis dang slob dpon nam legs la sogs pa'i slob ma snying nye zhing gus pa de 'dra ba yod de khong rnams da shi
ba gsungs/ 'ju lha khang stengs su gdan sa ba sangs rgyas rgyal mtshan la dus 'khor gsung bar brtsams pa na khong rang gis sngar ston nag grags pa rgyal mtshan pa la dus
'khor brlabs pas khong ma dgyes dogs/ dus 'khor bshol nas/ bla ma lnga bcu pa dang rtsa ltung bcu bzhi pa rje rin po che'i rnam bshad kyi steng nas gnang / dgung lo so
bzhi pa shing sbrul 1425lola rgya dur du phebs/ slob dpon nam mkha' legs pa la don dam bsnyen pa'i bshad pa dang dus 'khor rgyud 'grel legs par gsung pa'i tshe/ khong brel
nas le'u gsum pa'i 'tshams su 'phror lus pas dus phyis khong gis yang zhus pas sngar chag mtshams su na bas rgyud chag la shin du 'dzem pa gnang / khong dang po rtsis
phyogs go yod pa/

sku mdun du gtugs ste sbyangs pas phyis 'khrul sel la shin du mkhas pa zhig byung / lha khangastengs su gdan sa sangs rgyas rgyal mtshan pas zhu ba po mdzad nas chos rje rin
po che nam mkha' blo gros pa'i zhal snga nas gtso bor gyur pa'i bla ma bkras bsod pa/ slob dpon ston nyi/ slob dpon legs rgyam/ dbon po bsod rin la sogs pa mang po la dus
'khor rgyud 'grel gsungs / bla ma bkras bsod pas gsol ba btab nas/ bskyed rim yan lag bzhi pa rtsa 'grel brtsams/ gdan sa ba'i don du rgyud bla thogs med 'grel pa dang
bcas pa gsungs pas gdan sa ba na re/ thogs med 'grel pa 'di chos rgya chen po zhig 'dug zer gsung / nga'i chos skad rnams la bla ma bkras bsod pa dang gdan sa ba de dgyes
par byed/ thugs kyang shin du dag pa cig yod/ spyir gyis lha khang steng pa thams cad dam tshig rnam par dagde'i don gyis da lta yid la byas dus su yang skyid snang che
bar 'dug gsungs/ gdan sa ba 'dis gzhan yang chos mang du zhus/ rgya dur du slob dpon chos rgyal la dbang mdor bstan gsungs shing / dong sprugs kyi dbang gnang bas ye shes
pa phebs/ dgung lo bzhi bcu pa phag gi lo la grar gsang 'dus gsan pa'i zhar la dge sbyong sangs rgyas chos rgyal la dbang mdor bstan rang gi nyams myong dang dpes nas gsungs/
phyis mi mang po la shu re ba re gsungs pas dge sbyong ba na re mi khrid ma nyan pa dang lhan du rgyud zhu ba 'di than che ba cig 'dug zer/ bzhi bcu rtsa gcig pa chu
pho byi ba'i lo 1432lola rtses thang gi shar khang du rngo thog pa slob dpon chos rgyal la sogs pa gsum gyis gsol ba btab nas/ chos rje rin po che nam pa la sogs pa dge
ba'i bshes gnyen mang po la/ dpal dus kyi 'khor lo'i rgyud 'grel legs par gsungs / de rjes chos rje rin po che nam pa dang slob dpon A nanda la sogs pa mang po la phar
phyin gyi bshad pa gnang / chu mo glang gi lo la rgyal bzang du chos rje rin po che nam pa dang / chos rje bsam rin pa la sogs pa kha yar cig la dus 'khor rgyud 'grel gsungs
/ de nas rtses thang shar khang

du chos rje rin po che nam pa'i drung nas la tshad ma rnam 'grel gyi rang 'grel bzhud du mdzad nas bshad pa rgyas par gnang ba sogs/ lo de nas sa pho rta'i bar du chos mang
du gsungs/ chos rje rin po che nam pa'i zhal snga nas la bshad pa dang lung dang 'bel ba'i bka' mchid kyis gtan la 'bebs pa'i chos sgo mtha' dag nas stsal/ sa pho rta'i
lo'i dpyid sos btsan thang gi chos 'khor grol nas bsam gtan gling du dmar ston rgyal mtshan 'od zer ba'i gsung nas/ bdag 'dir 'tshogs kyi dge bshes kyi nang nas drang pa
khyed la gus pa cig byung ba yin/ chos rje paN chen nas rgyud pa'i sbyor drug cig zhu gsungs bas phul/ rta lo de'i dgun dwags po sku rab tu khri dpon pa la dpal gsang ba
snying po'i rgyud 'grel pa dang bcas pa dang / lam rnam bkod kyi bshad pa/ dong sprugs kyi dbang gnang / lug lo'i dgun snyon phug tu slob dpon bsod bkras pa la rnal 'byor
yan lag drug pa'i khrid yongs su rdzogs pa dang / slob dpon bsod bkras pa a ya ra khyi la sogs pa la dong sprugs kyi dbang dang / 'brum mdar gshin rje gshed dmar po'i dbang
mdzad/ lcags mo bya'i dpyid yar lung sna mo chos rdzong du bzhugs nas/ chos rje rin po che nam pa'i zhal snga nas dang / chos rje rin po che lo chen dang / sde snod 'dzin
pa mgon po rgyal mtshan pa dang / chen po bsod nams ye shes pa la sogs pa'i dge ba'i bshes gnyen mang po la phar phyin gyi bshad pa la sogs pa legs par gnang / chos
dus ma yin pa'i gnas skabs thams cad du yang 'bel gtam la brten nas sngags mtshan nyid kyi zab pa dang rgya che ba'i chos kyi sgo mtha' dag dbye bar mdzad/ 'phags chen bsod
nams dar ba dpon slob kha cig phebs nas phar phyin gsung ba'i chos grar bzhugs nas gsan/ de'i ston mjug sne'u gdong snang drung khrar bsod nams rgyal mtshan pa sne'u gdong
gi gnyer so na bzhugs pa la phur pa man ngag drug pa la sogs pa'i dbang gnang / de'i dgun

yid bzang rtser drung nas kyis gsol ba btab pas rnal 'byor yan lag drug pa'i khrid gnang ba dang dus mtshungs su chos rje rin po che nam pa la sbyor drug gi khrid stsal/ de'i
tshe dge bshes bkras bzang gis khrid zhor yang dang yang du zhus na'ang / snod dang mi ldan par gzigs nas gsung 'jam pos bzlog par mdzad/ rtses thang gi dge ba'i bshes
gnyen sde snod 'dzin pa shin tu mang po la dpal dus kyi 'khor lo'i dbu zhabs kyi don thams cad zin thun du gnang / chu pho khyi'i lo dpyid zla 'bring po nas chos kyi rgyal
po grags pa 'byung gnas pa'i bka' lung gis rgyal bzang du dge 'dun rnams la phogs dang mang skol la sogs pa'i mthun pa'i rkyen bzang po sbyar nas/ slob dpon rin po che
ye shes rgya mtsho ba'i drung nas gtso bor gyur pa'i dge ba'i bshes gnyen sde snod 'dzin pa shin du mang ba'i dpe 'grems dgu bcu rtsa lhag pa zhig la/ dpal dus kyi 'khor
lo'i rgyud 'grel chen dri med 'od dang bcas pa shong 'gyur gyi steng nas bshad pa yongs su rdzogs pa dang / de'i zhor la dge ba'i bshes gnyen rags bsdus cig la mngon rtogs
rgyan 'grel pa dang bcas pa'i bshad pa legs par gnang / de rjes kyi chu mo phag la slob dpon Ananda pa la sogs pa'i dge ba'i bshes gnyen mang po la brtag gnyis kyi bshad
pa dang dus mtshungs mdo sde rgyan gyi bshad pa mdzad/ slob dpon Ananda pas rgyud gsum gsang ba 'dra ba cig brtag gnyis la'ang brtsom par gsol ba btab ste ma grub gsung
/ rtsis la 'khrul pa sel ba yang lo de la brtsams/ dbu ma 'jug pa'i Ti ka rtsom pa mdzad pa'i tshe 'phags pa bsod bkras na re rtsom bstan de gzabs nas bri ba zhu/ de la
gzhan bzhengs mkhan e yong mi shes so zer bas/ Ti ka bskul mkhan gyi gtam gyi la nye zhan dgongs nas brtsom 'phror skyur/ de rjes gzhan gyis bskul nas brtsom par brtsams
pa na/ dang po'i rten 'brel gyis thugs la mi 'char ba 'dug gsung / de'i dgun khams nas sgom sde'i dge bshes dbang phyug legs pa zhes bya bas zhabs la gtugs nas khong la
gsang snying la sogs pa'i rnying ma'i skor mang du gsungs/ rgyud gsum gyi gsang ba rnam par phye

ba'i bshad pa yang mdzad/ chos thun gyi dus min ma yin pa'i bar stongs rnams su 'bel gtam mang du gnang bas khong yang shes rab che zhing zhe bzhun pa'i stobs kyis zab pa dang
rgya che ba'i chos sgo mtha' dag la shes pa'i snang ba chen po skyes nas dus rtag par dri gtug 'ba' zhig byed/ khong na re khyed la mkhas pa 'di 'dra ba'i sku yon tan
'ong ba 'chad nyan ma mdzad par 'gol sa rnams su bzhugs nas gsung rab la legs par sbyangs pas byung bar 'dug zer/ rnying ma'i skor gsung dus 'bel gtam gyi skabs su/ rong
zom chos bzang gi 'chad lugs dang bzhed pa rnams la thugs rtsis che bar mdzad pas khong na re/ rong zom 'di da tsam gyi mkhas pa chen por ma bsams nged kyi khams na'ang
khong gi brtsom pa mang duyod zer/ khong gi dad pa dang khams gshis dang yon tan dang shes rab rnams la thugs shin tu dgyes/ khong la rgyud gsum gsang ba gsungs pa'i tshe/
ri cig nas chu bo ha cang che ba ma yin chung ngu yang min pa zhig bab nas de'i rgyun ma chad par phyi'i rgya mtsho chen por 'dres 'gro ba'i mnal lam cig kyang byung bas
de 'phrin las kyi rtags su 'dug gsungs/ khong gi zhar la gung ru dbon pos kyang gsang snying spar khab lam rnam bkod rnams zhus/ khong gis ci yang ma go ba la dbang phyug
legs pa na re/ khyed de tsug ma byed/ 'di dbus gtsang gi mkhas pa chen po rnams bzhugs pa'i 'phrang du 'dug pa zer/ de res chos tor gtsugs nas nyin re bzhin sbron pa la
'bu dum cig byung bas/ de phyin chad chos gtor nyin re bzhin bshams nas chos thun grol 'phral du gshegs par mdzad pa yin/ de'i skabs shig na sku mtshams dam par bzhugs
pa cig la chos rje 'phags chen bsod nams dar ba dge 'dun dang bcas pa phyag 'bul du byon pas de ma khad ma 'jal bar dpon slob skyam gyi bya 'ug ma na bzhugs pa'i sar sku
mtshams dkrol nas phebs/ dge 'dun rnams la mang ja skol/ 'phags chen pa'i gsung nas rnying ma ba la ka dag dang lhun grub zer ba'i chos skad 'dug pa ci la zer ba lags gsungs
bas/ de'i lan

legs par btab/ shing pho byi ba'i lo zla ba gsum pa'i nang du chos rje sems dpa' chen po mjal du mdo sngags gling du phebs nas sku mdun de'i dge ba'i bshes gnyen dka' bzhi
ba chos rgyal ba la sogs pa dang 'bel gtam mang du mdzad/ sems dpa' chen po'i gsung nas khyed la tsan dan gyi phreng ba cig yod na slong gsung bas phyis gcig 'bul du bskur
bas thugs dgyes par byung / sku lus kyi 'byung ba rnams bsdus pas yun du mi bzhugs par 'dug ces smras te/ de rjes zla ba bdun pa la gshegs gsung / de nas 'phyos kyi phu
'jal rdzong du bzhugs nub cig 'ja' dkar po gzigs pas 'di mthong ba 'chi ltas su bshad dgongs pa byung ste phyis gong nas gshegs pa'i ltas su 'dug gsung / de'i ston srin
lung du bzhugs/ de nas sne'u gdong rtser phebs pa na gong gi bka' lung la khar sang bar nged kyis phyag chen zhus pa yin pas do nub phyag rgya chen po'i 'bel gtam gyis gsung
nas dge ba'i bshes gnyen rnams kyis 'bel gtam mdzad pa'i tshe bdag da ltar zhal se lhag ge ba 'di kha phyag rgya chen por 'dod pa yin byas pas kha cig de la ma shes par
ngan du smra ba yang byung / de nas gong nas snyung nas re shig gi bar du rtser bzhugs/ de rjes bsam gtan gling du sku mtshams mdzad/ glang lo la 'ju lha khang stengs
su bzhugs/ stag lo la yid bzang rtser tshig gsal nag 'byam gyi bshad pa legs par gnang / de'i ston dbu ma la 'jug pa'i bshad pa dge ba'i bshes gnyen mang po la gsungs/ chos
rje rin po che lo chen pa'i zhal snga nas la brtag gnyis kyi bshad pa gnang bas khong gis gsang sngags kyi sku yon tan gyi gzhi der things pa yin gsung zhing / skabs 'di
skor du rtse thang nas drung gdan sa ba sku khams ma bde bas de'i byin brlabs la phebs dgos gsungs nas/ chos rje rin po che lo chen gyis ljang pho brang du byon pa la
dang por shar khang du bzhugs nas slob gnyer mdzad lugs/ mched grogs rnams kyi thad du 'grogs tshul/ de nas sku yon tan bcad rabs/ de rjes rgya dur du bzhugs pa la sogs pa
rgyas par bsed

cing de'i zhabs tog ga na 'grub gsungs pas chos rje lo chen pa khong rgyu chu lhug pa cig byung ba yin gsung / yos kyi lo la chos rje rin po che lo chen pa'i zhal snga nas
la/ dpal dus kyi 'khor lo'i rgyud 'grel gyi bshad pa dang sems 'grel skor rnams gnang / 'brug lo la ljang pho brang du bzhugs nas chos rje rin po che nam pa'i zhal snga nas
dang chos rje lo chen pa'i zhal snga nas rnam pa gnyis gtso bor gyur pa'i phyags phyir slob dpon gzhon dbang pa yang tshud nas dpon slob gsum la gsang 'dus 'grel pa sgron
gsal gyi bshad pa dang rim snga spyod bsdus rnams gnang ste/ de'i tshe ngas khong gnyis la rin po che lta bu'i gang zag tu ngos bzung nas nges don gyi bshad pa bya rgyu
thams cad byas pa yin/ nges don gyi chos skad zhib mo rnams gzhan du de tsam khyab brdal nas bshad pa med gsung / de res sngar ma gsungs pa'i chos mang du gsungs yod par
'dug zer ba'i gtam yang yod/ de'i dbyar nas gdan sa thel du phebs khri khang 'og mar bzhugs te gnas 'di gnyis su ye shes zhabs lugs dang / gsang snying 'grel pa lam rnam
bkod kyi bshad pa rgyas pa/ g.yung ston pa'i Ti ka dgongs 'dus la sogs pa'i gsang sngags rnying ma'i skor mang po dang bcas pa legs par gsungs/ de'i ston mjug yid bzangartser
rtse thang gi sde snod 'dzin pa shin du mang ba la mngon rtogs rgyan 'grel chung dang bcas pa'i bshad pa brgyad stong 'grel chen dang nyi khri snang ba gtso bor bzung
nas rgya chen po gsungs/ gsan pa po thams cad chos bgro ba la brtson pa dang ldan par gyur/ khyad par sde snod 'dzin pa chen po nam rin pa dpon slob pas legs par brtsis
pas skabs bzhi pa yan la mi gzhan dang bshad srol mi gcig pa'i grub pa'i mtha' khyad par du gyur pa lnga bcu rtsa drug byung zer/ chos ja skol mkhan yang sum bcu tsam
byung / tshad ma rigs thigs kyi bshad pa yang gnang / slob dpon nam mkha' legs pas gsol ba btab nas dpal mkha' spyod pa'i chos drug chen mo gsungs/ de'i dpyid rin po che
kun bzang rtses

gsol ba btab pa'i ngor lha khang stengs su dge ba'i bshes gnyen mang po la rgyud gsum gyi gsang ba rnam par phye ba'i bshad pa sngon du 'gro ba'i dpal dus kyi 'khor lo'i rgyud
'grel gyi bshad pa yongs su rdzogs pa/ spyi chos su skya ser shin tu mang ba la po to ba'i be'u bum sngon po rtsa 'grel dang / bshes gnyen rnams la sems 'grel skor gzhan
rnams kyang gnang / de'i dbyar smad 'phyos kyi bde ba can du dpon slob 'ga' zhig gis bzhugs zab pa dang rgya che ba'i gsung sgros kyi bdud rtsis blo gros kyi bum pa legs
par bkang nas gzhan la rjes su zlos pa po slob dpon gzhon dbang pa dang / thugs rab phun sum tshogs shing dad pa dang mi gzhis zhabs kyi pad mar 'dud pa la zol med pa'i
kun du spyod pa can thar gling gdan sa ba rdo rje bsod nams la sogs pa la/ 'grel chen dri med 'od kyi rgyud la ma zug pa yan gyi mdor bsdus rnams la mdzug khrid dang /
dge ba'i bshes gnyen a ti sha la sogs pa la bslab pa kun las btus pa'i bshad pa gnang / de'i skabs su dpon slob 'ga' shas kyis grub thob bsrung ba'i sgrub gnas skyi tshang
skyi mo brag gzigs su byon pas byis pa lo bcu gcig lon pa zhig 'dug pa la dri rtog mang du gnang bas khong rang gi bla ma gong ma rnams kyi rnam thar thor re ba yang zhu
rgyu 'dug gzhan yang dri bshad mang du mdzad pas khong na re lha bsgoms pa 'dis rang 'khor ba las mi grol ba 'dra zer bas ya mtshan zhing blos mi 'khyud pa'i thugs dgongs
'khrungs/ khyod rang nga'i phyir phyin pa 'thad gsungs pas phyin chog zer nas 'gro grabs byas pas khong rang gi khu bo des ma btang / des rjes su rten 'brel la gnod par
byung gsungs ste/ byis pa de ni phyis lhun bde rab 'byams pa yin no/ de'i dgun rtse thang du rgyud bla thogs med 'grel chen gyi steng nas dge ba'i bshes gnyen mang po
la gsungs/ phar phyin gyi don bdun bcu yan la bshad pa dang / skabs shig la gsang 'dus rim lnga'i bshad pa yang gnang / dgung lo lnga bcu rtsa

gsum pa lcags pho rta'i lo'i 1450lodpyid zla 'bring po la/ dge ba'i bshes gnyen mang po la dbu ma 'jug pa'i bshad pa rgyas par mdzad/ 'ol kha'i dus gzings kyis byang srid mi
dpon bsam rin pa la sne'u gdong du nag thug srog dang 'bral ba'i lung bud pa la zhu ba mdzad pas srog bskyab thub/ chos rje rin po che lo chen pa'i zhal snga nas btsan
thang du/ rje btsun byams pa'i gser sku rab tu gnas pa mdzad pa'i tshe ngas kyang cho ga 'dra ba zhig byed lo tsam byas/ khong gis phyag rdor 'chi bdag 'joms pa'i sgo nas
rab gnas mdzad/ lha la ye shes pa thugs kyi stobs bskyed nas 'bebs shing 'dug pas/ nga la byin brlabs legs par babs byung / dang po nas gzhan dang mi mnyam pa zhig yod pa
yin gsung / de'i dbyar stod nas dge ba'i bshes gnyen shin du mang po la bslab pa kun las btus pa/ mdo sde rgyan/ ched du brjod pa'i tshoms/ dpa' bo'i skyes rabs/ spyod
'jug rnams dang / rje'i lam rim chung ba yang gnang / rdo rje 'dzin pa rdo rje bzang po ba dang chen po bsod yos pa la sogs pa'i dge ba'i bshes gnyen mang po la brtag gnyis
kyi bshad pa dang gur dang gdan bzhi'i lung la sogs pa mdzad/ de nas rdo'i mthong smon dgon par phebs nas/ chen po dpal 'byor rgya mtsho ba'i drung dpon slob gtso bor
gyur pa'i dge ba'i bshes gnyen thogs shig la dpal dus kyi 'khor lo'i rgyud 'grel gyi bshad pa shin du rgyas par gsungs/ khong las dri ba la mkhas pa med gsung shin du dgyes
par byung zhing / dus dang gnas skabs thams cad du 'bel gtam kho nas dus 'da' ba yin/ be'u bum sngon po la sogs pa gsan nas khong rang gi gra pa rnams la gsung ba yang
mdzad/ lcags mo lug gi lo'i dbyar lha khang stengs su tshogs pa spyi pa rnams dang skya nag su 'ong la/ bcom ldan ral gis bsgrigs pa'i skyes rabs gsungs/ der mtshan ma ngan
pa cung zad cig gzigs nas rim gyis rtses thang du phebs/ ston mjug 'on gyi dpal rir chos gsung ba'i dgongs pa gnang ba chab ma 'phrod nas sum pa grong du chos gzhi 'phos
nas

chen po dpal 'byor rgya mtsho ba la sogs pa'i dge ba'i bshes gnyen mang po la gsang 'dus 'grel pa sgron gsal dang / rim snga dang spyod bsdus kyi bshad pa/ kha cig la snying
po don gsum yang gsungs/ de'i dgun nas chos sdings su g.yu lo bkod par sku mtshams shin du dam par mdzad de spre'u lo'i dpyid kyi bar bzhugs/ sos ka sne'u gdong rtser phebs
gong nas kyi bzhed pa skong ba'i phyir zla gnyis tsam bzhugs/ dbyar rtse thang du dge ba'i bshes gnyen sde snod 'dzin pa brgyar nyer gcig la rgyud gsum gyi gsang ba
rnam par phye ba bshad pa shin du rgyas par gsungs shing / dge 'dun rnams kyis kyang skyar chag la do dam chen po mdzad/ chos dbyings bstod pa gsar 'gyur dang / bzang spyod
smon lam la bshad pa gnang sgron gsal par ma la 'gyur gsar mchan du btab/ zla ba brgyad pa nas paN chen rin po che spyan?spyad 'dren du gtsang phyogs su phebs pa'i lam
du chos 'brel mang du gsungs/ bya lo'i dbyar ra lnga rab 'byams pa dpal 'od la sogs pa la mtshams sbyor lnga pa'i sa ris btang / gling dkar chos mdzad pa la byang chub mchog
tu thugs bskyed pa sems tsam lugs dang dbu ma lugs gnyis chos rje rgyal sras pa'i cho ga'i steng nas dbog par mdzad/ chu mo bya'i zla ba bcu pa la rtses thang du phebs/
de'i tshe glang thang spyan snga kun dga' rdo rje ba la gsang 'dus sgron gsal gnang zhing / rje btsun 'jam pa'i dbyangs kyi rjes su gnang ba mdzad/ khyi lo'i ston mjug
skyam 'chad pa stengs stengs su chos rje rin po che nam pa'i zhal snga nas gsol ba btab nas bslab pa kun las btus pa dang / spyod 'jug gi bshad pa yang gnang / de'i dgun
mjug chos kyi rje rin po che spyan snga dpal ngag gi dbang phyug gdan sa thel gyi khri thog tu spyan drangs pa'i mo la ba mdzad/ drug bcu rtsa bzhi pa shing mo phag gi
dpyid skyam gyi 'chad pa stengs su dpal kun bzang rtse pa gtso bor gyur pa'i dge 'dun sum bcu tsam la gsang 'dus 'grel pa sgron gsal gyi bshad pa dang / sos ka be'u bum sngon
po gsungs/ dbyar rdo rje 'dzin pa rdor bzang pa dang / sde snod 'dzin pa blo gros seng ge dang bsod nams dpal ldan la sogs pa'i mang

po la gsang 'dus sgron gsal gyi bshad pa dang / lha btsun bsod nams dpal ldan pa la sogs pa la spyod bsdus sgron ma gnang / de'i ston smin ri ba bla ma bstan pa rgyal mtshan
pa dpon slob byon nas lam snying par gsum zla ba phyed la thon pa'i bshad pa zhu gsung bas zhag bcu la bshad pa rgyas pa grub/ phag lo'i dgun bsnyen par rdzogs pa mang
po'i las slob kyang mdzad/ byi ba lo'i dpyid rtses thang du dka' bcu ba nam rgyal gtso bor gyur pa la dbang mdor bstan gyi bshad pa zla ba phyed kyi bar du gsungs/ yang dgon
pa'i bar do 'phrang sgrol gyi khrid kyang gnang / de'i dbyar sos bla ma bstan pa rgyal mtshan pas spyan drangs nas smin ris su phebs nas dge bshes mang po dang khrid
thob kyi ban mo brgyaskor re la/ dpal dus kyi 'khor lo'i rgyud 'grel gyi bshad pa dang / brtag gnyis kyi rdo rje snying 'grel gnang / tshogs chos nyin gcig gsungs/ gra pa
thams cad thugs dad cing zhabs tog kyang mang du zhus/ de'i ston skyam gyi 'chad pa stengs su bzhugs dus sman cig tu zhi byed skor rnams gsan par bzhed nas yar rgyab du
de'i bar gyi sbyin bdag zhu ba dang chos kyi snyan zhus 'bul ba la 'phags pa bsod bkras pa btang bas rten 'brel legs par 'grig sman gcig tu lam lnga'i khrid grol rting lung
la zug pa'i dus su snga dro bla ma kun dga' rdo rje ba dang / 'tsho byed chos dpal ba la sogs pa mang bo la g.yung ston pa'i Ti ka'i steng nas gsang snying gi bshad pa
dang / nyin cig chos rje'i khri la bzhugs nas tshogs chos kyang gsungs/ de rjes chos rje sman gcig pa rang gis gtso mdzad pa'i dge ba'i bshes gnyen mang po la sgyu 'phrul
zhi khro dang / sgrol ma lha bcu bdun ma chos rgyal 'phags pa'i yig cha'i steng nas dbang la sogs pa gnang / bla ma kun dga' rdo rje bas gsol ba nan tan du btab nas yang
dag gi dbang gnang bar brtsams pa'i nub mo/ rtsa ba dang rgyud pa'i bla ma rnams nam mkhar byon pa thams cad na bza' ngan zhing bzhugs tshul sna tshogs pa cig mnal lam
du byung nas ma mdzad/ der bzhugs pa'i dge ba'i bshes gnyen chen po dang sgom chen pho mo dang nya ma thams

cad byin rlabs mi thob pa tsam du zhu/ dad cing gus par byung ngo / me mo glang gi dbyar rtses thang du bzhugs/ de'i ston sne'u gdong nang so nas sbyin bdag dang do dam chen
po mdzad/ mkhan chen kun dga' rgyal mtshan pa gtso bor gyur ba'i dge ba'i bshes gnyen mang po la sa phur lha khra'i dbang drag po bsgral dbang dang bcas pa gnang / de'i
tshe dkyil 'khor gyi steng du 'bu phyin pa'i rjes thal mar yod pa byung ba sbyin bdag la lta bar 'dug gsung / dgung lo drug bcu rtsa brgyad pa sa mo yos kyi ston rdo rje
'dzin pa rdor bzang pas gsol ba btab nas yid bzang rtser sde snod 'dzin pa chen po blo gros seng ge chos 'phel bzang po/ yon tan rgya mtsho/ bsod nams dpal ldan/ gzhon nu
dbang phyug bla ma bstan pa rgyal mtshan pa la sogs pa rnams kyang sku mtshams su bcug nas/ thog mar gsang 'dus rim lnga'i bshad pa shin du rgyas pa/ de nas 'grel pa sgron
gsal gyi bshad pa zhib par gsungs/ de grol 'phral du bla ma bstan pa rgyal mtshan pas gsol ba btab nas/ sgyu 'phrul zhi khro dang dong sprugs kyi dbang gnang / chos rje
rin po che lo chen gyis mchod g.yog phal cher ba mdzad/ dbang zhu yang chos kyi rje rin po che nam pa'i zhal snga nas dang / chen po dpal 'byor rgya mtsho ba dang / bu
tshal ba'i lha btsun pa la sogs pa shin du mang bar 'dus/ 'brug gi lo la rdo rje 'dzin pa rdo rje bzang po bas gsol ba btab nas/ brtag pa gnyis pa'i spyi bshad dang gzhung
don rgya chen po gsungs/ 'jam dpal gsang ldan rngog pa'i Ti ka dang bcas pa dang / mtshan brjod 'grel pa sngags don rnam gzigs kyi steng nas bshad pa/ jo bo'i chos chung
brgya rtsa la sogs pa mang du gsungs/ ston ma dbyar gyi dus su dpal kun bzang rtse pa la sgyu 'phrul zhi khro'i dbang legs par gnang / de'i dgun 'brug pa rin po che kun
dga' dpal 'byor la paN chen rin po che'i lung bstan la dus 'khor 'dir zhus gsung ba yod pa yin zer te phebs/ bkur stis mnyes par mdzad/ khong dpon slob

mang zhing yun du bzhugs pa dka' ba dang / dus kyang dgun nyi ma shin du thung ba'i dus yin pas chos gsan mkhan thams cad sku mtshams su bcug gdan gcig tsha bzhes grol 'phral
du nyi ma ma nub kyi gong tsam du grol ba'i chos thun shin tu che bar gsungs pas yun zla ba gnyis la bshad pa rdzogs par mdzad/ skabs 'dir stag lung nas chos rje rin po
che'i bka' shog dpon gnyer chen pa dang mjal sna ba la sogs pas khyer ba la/ stag lung phebs pa zhu/ nged chos zhu ba yin/ da lan gnyer tshang pa dang lhan du phebs stabs
kyang bde gsung ba la/ dpal ldan rgyal ba'i rabs te kha na ma tho med/ mang du gsan pa'i chu bos mi ngoms rgya mtsho che/ 'gro ba'i bla na gdugs dkar bzhin du rnam mdzes
pa/ dam pa'i chos kyi las la rjer gyur zhabs drung du/ zhes bya ba la sogs pa'i zhu yig da lan chos 'phror yod pas ma sleb phyis 'byon zhes pa phul/ dus 'khor thon 'phral
du sems 'grel skor gzhan rnams dang / grub pa sde bdun dang / kye rdor sgrub thabs me tri ba dang sgra gcan gsang bas mdzad pa la sogs pa shin du mang ba dang / rnam
snang mngon byang gi rgyud kyis bshad pa bsdus don 'grel pa'i don skam bshad du gsungs/ tha na thig tshun chad legs par slob pa gnang / do ha skor gsum/ phyag rdor bka' 'bum
la sogs pa mang du gsungs/ slob dpon rgyal rin pas brtag gnyis gsung ba dang / kha cig gis rgyud bla gsung bar gsol ba btab pa dus mtshungs pas chos grwa cig tu gnyis
ka snga phyi mdzad nas nas nar ma chad du gsungs/ sbrul lo'i dgun rdo rje 'dzin pa rdo rje bzang po ba la sogs pa mang po la zhal lung / grol thig sbyor bdun rnams kyi bshad
pa legs par mdzad/ lcags pho rta'i lo la spo to ba'i dpe chos rin dpungs dang / jo bo'i lam yig sogs chos rgyun chags su gnang ba'i dbyar sos stag lung nas dpon mjal
sna ba byung ste/ nged stag lung pas snga mo nas phar phyogs su phebs pa'i zhu ba snga phyi'ang mang du byas/ da lan kyang phar phyogs su phebs pa'i bka' lung yod gsungs
bas/ ston thon pa'i dus

su phebs par zhal gyis bzhes/ de'i dbyar rin po che kun bzang rtse pa'i gsol 'debs kyi ngor/ dpal dus kyi 'khor lo'i rgyud 'grel pa dri ma med pa'i 'od dang bcas pa'i bshad
pa shin du rgyas par gnang / zla ba brgyad pa'i gsham du song ba dang stag lung nas 'bod mi byung ba'i dpe yod gsung nas sku mtshams grol/ dge 'dun mang po dang mjal nas
sne'u gdong rtser phyag 'bul mdzad du phebs pa'i nyin spyan 'dren pa rta drel mang po dang bcas pas slebs/ sang phebs pa'i do nub mchod bshoms dang / mar me dang zhal zas
kyang 'di lta bu gyis gsungs nas/ dkon mchog la mchod pa legs par bshams tshar ba dang / phyag kha cig mdzad/ de nas tsog bur bzhugs te thugs dam rgyun ring bar gnang gi
'dug mchod me rnams kyang gsal zhing chen por 'bar/ zla ba dgu pa dkar 'phral du btegs nas 'on phu la mdzad de rim gyis phebs/ 'phan yul gyi de gong du phebs pa'i nyin
phyi dro nyi ma nub phyogs su yol du nye ba na/ de'i mdun gyi brag gi logs la nyi ma phog pa dang ma phog pa'i dbang gis byung ba snyam byed pa'i sangs rgyas shAkya thub
pa'i sku bzhugs pa sa gnon dang mnyam bzhag can gyi steng na lhung bzed kyang che ba bsnams pa/ sku chos ser po la sku sha'i kha dog de bas cung zad mi ser ba/ dbu'i gtsug
tor kyang shin du gsal ba zhig gzigs pa na yun ring bar gzigs nas thams cad la ston pa gnang bas stag lung pa'i nye gnas sangs rgyas dpal na re/ las sgrib che ba yin par
'dug ngas mi mthong zer/ de rten 'brel shin du bzang bar 'dug pas/ de nyin nas blo bde ba skyes shes gsung / de nas rgyal chen rtser phebs dus na len dra'i gzims khang
'og pa'i gra tshang chos bar la byon 'dug pa rnams la chos legs par gsungs/ de nyin phebs par 'dug zer nas thams cad kyis bya ra byas mi nyug brang tshad la da byon da byon
byas pas tsha ba dge bshes bsod blo na re min par 'dug min par 'dug zer nas/ ri'i mar sna de la phebs byon pa dang / de phebs byon no nor 'gro ba med lung pa thams cad
snum gtong

la song byung zer skad/ chen po dpal 'byor ba'i drung pas bsu ba mdzad/ de nas rin chen brag tu zhag gcig bzhugs te sang shin du snga bar bar bteg nas yang dgon nang sor phebs
gzims chung 'jag spyil du gnang / der chab ja grol 'phral du mchod khang steng gi ka bcu mar/ chos rje rin po che dang mjal/ bzhugs stan la sogs pa'i bkur sti chen po'ang
mdzad/ de rjes gzims spyil du gzhi phab nas/ dpal dus kyi 'khor lo'i rgyud 'grel gyi bshad pa la zug chos gsungs tshar nas chos 'phro'i phyag dpe gser ka can rang du
bzhugs su bcug pa la/ kha cig gzigs tog mi dgos pa ya mtshan pa'i bstod pa mdzad/ de'i bshad pa zug rjes nas chos rje rin po che'i phyag phyir bla ma 'ol ba ba yod pa la
rnal 'byor yan lag drug pa'i khrid paN chen lugs gnang / dge ba'i bshes gnyen chen po shAkya rgyal mtshan pa la sogs bla ma dge ba'i bshes gnyen mang po dang/ byang phyogs
kyi rong po chen po/ du dben sha/ kong pa'i spyan snga dpal brtsegs rgyal po sku mched khu dbon/ thar dgon pa'i bla ma sku mched/ 'ba' rom pa'i bla ma rnams dang / stag
lung pa'i bla chen pa la sogs bshes gnyen mang po dang/ dpon rnam pa thams cad dang / rgyal thang pa sku mched/ bla ma rdzong 'brom pa dang/ 'phan yul grub rgyal ba nam
mkha' klu rgyal la sogs pa'i mi chen mang po dang mjal/ thams cad kyis zhabs tog kyang phun sum tshogs pa zhus shing chos 'brel dang lo rgyus kyi dri bshad mang po dang
dge ba'i bshes gnyen rnams dang 'bel gtam kho nas dus 'da' bar mdzad/ tha na 'brog pa cig byung na'ang khyod kyi ru ba ga na yod/ ming ci skad zer/ khyed tshang la dud kha
du yod / khyod kyi rus pa ci yin/ khyed tshang gi lung pa'i phu gar gtad/ chu de chu gang la 'dre/ khyed kyi yul na bla ma ji skad bya ba yod gsung nas bag phebs pa dri
bar mdzad/ bya bral gcig byung na'ang gang nas 'ongs/ da gang du 'gro/ chos ci nyan/ bla ma ji skad bya ba la bsten gsung nas che 'gying mi

mdzad par gsong por smra zhing phan thogs kyang mdzad/ sde snod 'dzin par rlom pa phyogs re thos pas nga rgyal zhing bsam byung gi shes rab dman la/ tshig skam gyis tshim pa
mang du lhags pa rnams kyi rtsod pa dang 'bel gtam sna tshogs zhu ba'i lan/ gsung rtsub mos gdong zlog mi mdzad par/ khong rang gang mos kyi bla ma gong ma rnams dang khong
rang gi yon tan sogs la bstod par mdzad/ 'bel gtam gyi skabs su 'di nas 'di bshad/ 'di nas 'di bshad gsung nas chos kyi sgo mang po phye te/ de'i brnyas pa ni bcom/
khong rang tsho zhen pa'i grub mtha'i tshig rnams la 'bru gnon du bcug ste/ de la bzlog tu med pa'i lung dang rigs pa shin du rno bas/ tshig 'ba' zhig lhur byed pa ne tsi'i
'don par song ba rnams don sems pa la rab tu sbyar/ bka' dang bstan bcos phyogs med la dpyod tu bcug nas chos thams cad gang zag gcig gi byang chub bsgrub pa'i thabs yin
par ni brda' legs par sprad/ sdig pa rnams kyi nang nas lci ba'i mthar thug pa dam pa'i chos spong ba dag la/ las de'i rnam smin bstan nas bzlog par mdzad de/ dge ba'i
bshes gnyen spo to ba'i zhal nas/ phyag rgya chen po 'di mdo ting nge 'dzin gyi rgyal po'i don yin pas gsung ba la sogs pas bsam gtan pa rnams la smod pa'i las ngan pa rnams
'chags su bcug pa la sogs pa'i sgo nas thabs kyis yang dag lam la bkod/ gzhi byes kyi dge 'dun thams cad kyang zhag res gus su song / phyir phebs pa'i tshe byin brlabs
kyang su mgyogs mdzad nas zhu/ dus 'khor rgyud 'grel grol nas dpe med mtsho'i sbyor drug nyi ma dpal ye shes kyi 'grel pa dang bcas pa dang / dbang mdor bstan nA ro 'grel
pa'i steng nas bshad pa/ sA dhu pu ta'i 'grel pa/ bde mchog stod 'grel/ rdo rje snying 'grel/ don dam bsnyen pa/ lta 'dod mdor bstan rnams kyi lung / rgyud gsum gsang
ba'i bshad pa gnang bas chos 'di la bshad pa de bas bzang ba cig zhu gsung bas skyar nas gnang / bskyed rim yan lag bzhi pa rtsa 'grel/ ngang mo rnam rtsen/ rmi lam dri
lan/

bde mchog rim lnga rnams kyi lung / gsang 'dus kyi 'grel pa sgron gsal gyi bshad pa/ rim lnga/ spyod bsdus/ zhal lung / grol thig sbyor bdun/ sbyor drug bdag sgrub/ dkyil chog
bzhi brgya lnga bcu pa/ sgrub thabs kun bzang/ dpal 'bras rdo rjes mdzad pa'i sgrub thabs/ gtor ma chen po'i cho ga tshogs kyi cho ga dzam bha la'i sgrubs thabs gsum/
'jal dpal gyi mchod phreng / 'jig rten dbang phyug gi sgrub thabs la sogs/ bshad rgyud rdo rje phreng ba la bshad pa zhu gsung bas bshad pa yam me ba cig gnang / bshad rgyud
gzhan gsum gyi lung / spyod pa la 'jug pa'i rgyas bshad lam snying spar gsum dang / rgyud bla 'grel par bcas pa dang / me tri ba'i de kho na nyid bcu pa 'grel pa dang
bcas pa'i bshad pa/ brtag gnyis sems 'grel skor dang mthun pa'i bshad pa/ nA ro 'grel pa'i lung / a ro ye shes 'byung gnas kyi theg chen rnal 'byor/ chos dbyings bstod
pa/ dbu ma 'jug pa'i bshad pa / phung po lnga'i bye brag tu bshad pa'i bshad pa/ bu ston rin po che'i dus 'khor mngon rtogs kyi steng nas mngon rtogs kyi bshad pa gnang nas
mi mthun pa rnams la 'bur dod mdzad pa/ mtshan brjod phan yon dang bcas pa'i rgya dpe las skad dod sprad pa tshar gnyis/ rnam snang mngon byang gi rgyud kyi bshad pa tshig
'grel gyi steng nas gnang / rgyud phyi ma'i lung / zhi byed rgyud phyi'i lo rgyus chen mo/ A li kA lI chu klung chen po'i brgyud lam rim rin chen phreng ba/ sangs rgyas
tshal chung / thugs kyi zhu lan/ rog gi nyams snang ma/ dar tshags brgyad/ gcod yul ston thog gcig ma dang ma khrid chen mo gnyis/ brul tsho drug pa'i gdams pa/ zhal
gdams bcu bzhi pa/ drug gsum bco brgyad pa/ sngon 'gro gsum/ nam mkha' sgo 'byed/ lam khyer gyi gnad bzhi/ gcod skye gnyis med kyi gdams pa/ nang 'don dmigs pa skor gsum/
drug tshan drug pa/ 'phrul gcod/ gong khug ma che chung / zab don spyi khrid kyi gzhung / khrid yig chen mo/ nyams khrid

zab mo/ zhal gdams sgo 'byed bcu pa/ stan thog gcig ma rnams kyang phul/ sgra'i sa ris cig zhu zhes pa'i bka' lung phebs pa la/ dang po bslabs na'ang da skyur bas brjed nas
med zhus pas/ chos rje rin po che'i bka' lung la/ mi dgongs pa ga na yin/ bshad pa khag pa thams cad du skad dod kyi 'chad par 'dug so ma gsong dgongs par 'dug gsungs/ lug
lo ra sgreng gzigs su phebs pas/ 'jam pa'i rdo rje dang mjal ba'i tshe pha zad nas dngos rang gi snang ba byung / de nas zhib tu ltas dus lha bzo 'bring tsam du 'dug gsung
/ rten byin brlabs can rnams kyi gzigs rtog dang / gling skor la sogs pa thugs shin du tshim par gnang / nags gseb mthon po na yang dgon zer ba rje rin po ches bzhugs
pa'i gzims khang dang chos gsungs pa'i chos khri rnams la cod pan yang phul te stag lung du phebs/ dang po ra sgreng de dgon pa kha byang bstan cig yod la che dgongs pa
la mtshan mo cig mnal lam du/ kha lhor bstan pa la sogs pa gzigs pas mi la dris dus kyang kha lhor bstan yin zer/ rting res phebs dus mnal lam ji lta ba bzhin du 'dug gsung
/ kong po spyan snga ba la chos rje rgyal sras pa'i bka' 'bum dang dpal ye'i zin bris chen mo la sogs pa'i chos mang du gnang / dpon rnam pa dang dge 'dun mang pos rang
rang gi 'dod chos mang du zhus pas mchod khang steng gi gsung chos grol nas/ gzims spyil du chos thun re bstar chags su gnang dgos shing / thar dgon pa'i gra pa gnyis
kyis zhus nas lam rnam bkod kyi khrid gnang / de'i dbyar glang thang rin po che kun dga' rdo rje ba phebs 'bul ba zhabs tog rgya chen po mdzad/ lam 'bras dpe mdzod ma'i skor
rnams gsung shing / gzhan yang jo bo'i lam yig jo stan byang chub bzang po'i be'u bum sngon po'i 'grel pa/ sgra mi snyan pa'i tshe sgrub la sogs pa'ang zhu ba po so so'i
blo tshim par mdzad/ stag lung rin po che'i bkas bskul nas/ 'jam rdor gyi sgrub thabs brtsams/ rdo rje phreng ba la sogs pa'i dbang

mang du gsan par bzhed na'ang ma phul/ spyan snga kun rdor ba yang nga dbang mang po cig zhu bsam pa yin te/ gcig gis lan pa yin gsung / de nas gnam mtsho la sogs pa'i byang
rnams gzigs par bzhed na'ang stabs ma bde/ chos mang du phul tshar ba dang nam zla'ang re mthor song bas yar lungs su phebs par bzhed de sngon la na len trar chos rje rong
chen pa'i sku gdung la phyag 'bul du phebs/ mkhar rtse ba khu dbon zhal ngo rnams kyis spyan drangs nas rnal 'byor yan lag drug pa gnang / na len trar mang skol dang
gdung khang la na bza' sogs phul/ de dus bdag po rgya gar ba gdan sa na bzhugs pa la mjal ba'i rten 'brel ni ma 'grig nye gnas nam mkha' dpal ldan pa dang mjal nas shin du
dgyes par mdzad/ glang thang dang lhun po rtser yang byon/ de nas spo tor phebs te 'di nga'i dbu ma skor gyi rdo rje gdan dang 'dra gsung / dge ba'i bshes gnyen chen po
gzhon nu dkon mchog pa dpon slob rnams la gsol ja zhus/ khong dpon slob gang yod kyis kyang bsub phyag gdang dang sna len mdzad/ 'bel gtam mang du byung / khong yang de
skor gyi bla gcig mar bzhugs pas thugs kyi mthong yang chen po gnang / de nas stag lung du phebs/ re zhig na 'degs par yang dgongs/ res byang phyogs rnams su gzhi phab nas
bzhugs par yang dgos pa la stag lung na lha chen bzhengs pa la sogs kyi bya ba rgya chen po zug 'dug pas dka' gnas che bar dgongs te/ zla ba dgu pa'i nang du bteg nas thang
sag gi thad na mar phebs pa'i tshe gus pa'i rnam 'gyur chen po dang / dge ba'i bshes gnyen kha cig 'dug pa la dri med kyang mang du gnang / de'i sang de dang po'i thugs
zhen gyis mang skol dang / gdan sa ba la 'bul ba mdzad/ mang ja de shin du zhim pa cig byung bas de nga'i rnam par dag pa'i dam tshig gi rtags yin gsung / spyang lung
chos sdings su mjal bka' mchid mang du mdzad par bzhed na'ang / 'grul stabs ma bde nas phyis zhu yig phan tshun du bskur res kyis 'grul bar mdzad pa yin/ de rjes skyid shod
ba lam nas

bkod/ bde mchog gi dkyil chog paN chen rin po ches mdzad pa yang bsgyur/ de'i dgun dka' bcu ba nam mkha' rgyal mtshan la sogs pa la rin chen shing rta'i bshad pa dang / bdag
sgrub pa gzhung mdzad nas bshad pa shin du zhib par gsungs/ dge ba'i bshes gnyen chen po 'gro bzang pa dang bla ma bstan pa rgyal mtshan pa dang dka' bcu ba nam rgyal la
sogs pa la gsang 'dus sgron gsal gyi bshad pa legs par stsal nas/ 'bel gtam kyang 'phel bar mdzad/ khyi lo la 'khor lo gsum gyi rnam bzhag gi brtsom pa yang gnang / de'i
ston mkhan chen rin chen bzang po ba phebs dpal mkha' spyod pa'i chos drug chen mo/ lhan cig skyes sbyor/ gcod yul rnams gsungs/ gzhan yang yon sgom pa dang / sha bo ba
la sogs pa bla ma rnams dang lung nang gi mi chen rnams dang lan mang du mjal zhing so sor nas zhabs tog kyang mang du zhus/ gong nas nga la dus zings thams cad bde chen
du shar ba yin/ de la lan thob gsung ba'i chab shog byung ba la/ bdag mo ba yum sras dang ma bral nas legs po yang ste de dang 'bral bar 'dug dgongs nas de'i lan du/ dpal
padma chen po'i gzhal yas na/ zhes bya ba la sogs pa phul ba yin gsung / de'i dgun phar phyin gyi spyi don brtsams/ de'i dpyid dge ba'i bshes gnyen mang po la do ha skor
gsum/ phar phyin gyi spyi don la sogs pa mang du gsungs/ dbyar slar yang bkra shis dgon par phebs nas stag lung rin po che'i bka' lung gis dpal dus kyi 'khor lo'i dka'
'grel khyad par can dang / 'khrul 'khor bcu gcig gi nang bshad/ rje btsun pa'i rtsod lan rnams brtsams/ dgun yid bzang rtser phebs gdong du chos rje rin po che nam pa'i zhal
snga nas la sogs pa'i dge 'dun mang po la dka' 'grel la sogs pa'i bka' 'bum rnams kyi lung legs par gnang / phag lo'i dgun dkyil nas sku mdun na yod pa rnams la de ring
nas khyed rnams kyi go bar bya rgyu zhig yod/ nga mtshams dam par byed pas phyi rol nas skad cha ci byung yang khyer

nas mang du gzigs/ nyin gcig de'i rab gsal du bzhugs pa'i skabs shig na/ sku lus legs par srang / zhal gyi dkyil 'khor ni mdangs phun sum tshogs par gyur/ spyan gyi gzigs stangs
kyang bstod de brag khyung 'dra ngos su hur phyung bzhin pa'i ngang nas da ni nga yang myur du sangs rgya/ da ltar gyi snang ba 'di thams cad 'od gsal gyi snang ba
yin par shin du gsal/ de go ba yin/ go ba rnam par dag pa dang rtogs pa la khyad par cher med par grub chen u rgyan pas bshad 'dug gsung / de'i dgun 'ol kha rin chen sgang
nas chos rje chos grags pa yar lungs phyogs su phebs pa'i lam zhor la thugs gcugs pa'i stobs kyis mjal du phebs/ 'bel ba'i bka' mchid mang du byung / phyir phebs pa na
ban rgan 'di sngar nas gzhan dang mi 'dra ba cig yin/ da lan mjal bas sngar dang yang gtan mi 'dra bar 'dug blos thag chen po cig bcad 'dug go sku mdun du phyin pa'i tshe
byin brlabs kyang gzhan dang mi mnyam pa cig 'dug ces yang dang yang du sgrogs par mdzad do/ de'i dus na nang so chen po rnams su mi phebs pa'i dam bca' mdzad pas/ chos
kyi rje rin po chespyan snga'i sku mdun du byon pa'i tshe yang phyag 'bul bzhes pa la phyir phebs/ de ni thugs so mi bsod ba'i zag sog 'ong ba la mtha' 'gog pa'i thabs so/
de nas lo gcig lhag tsam zhig song nas chos 'brel kyang thor re ba gsungs/ bya lo'i dpyid 'bragari pa'i bla ma pa byon pa la rnal 'byor yan lag drug pa bsdus pa zhig gnang
/ de'i dbyar dge ba'i bshes gnyen chen po 'gro bzang pa la gsang 'dus sgron gsal gyi bshad pa/ mkhan chen rin chen bzang po dpon slob bde mchog rim lnga'i lung mdzad/
bya lo'i ston mjug rin chen shing rta dang rgyan bdun gyi 'grel ba/ stag lung rin po che'i bka' lung gis spyod 'jug sher le'i 'grel ba dang / ye shes zhabs lugs kyi 'jam
rdor dkyil chog brtsams/ der dbang bzhi pa shin du gsal bar 'god pa zhu gsung bas/ dbang bzhi pa rtsal du bton nas

rgyud de 'on du phebs/ chos kyi rje spyan snga tshes gnyis rin po che'i bka' lung gis phan tshun du bde bar phebs chog pas shin du 'o mi rgyal ba byung / rtse thang du phebs
ma thag dka' bcu ba nam mkha' rgyal mtshan pas gsol ba btab nas spyod bsdus sgron ma dang / zhal lung grol thig rnams la bshad pa shin du rgyas par gnang / dka' bcu ba
grags pa mtha' yas pa la mtshams sbyor lnga pa'i sa ris dang ming le yan/ brda' bstan pa tsam gyis chog par byung bas phar phyin gyi don bdun bcu yan dang / mdo sde rgyan
gyi 'grel pa'i stod nas le'u gsum tsam gyi skad dod gnang / shing pho spre'u'i lo la dge 'dun mang po la rgyud bla dang / gsang snying spar khab dang bcas pa/ lam rnam bkod
kyi bshad pa rgyas pa/ sgyu 'phrul gyi phran mang po'i lung rnams gnang ste/ zhu ba po dge ba'i bshes gnyen so sos mdzad kyang / shin du mang bar gsung ba de gsang sngags
rnying ma pa'i bla ma'i dbon po gsum la ma chad tsam 'ong ba'i phyir gsungs pa yin no/ dgung lo bdun bcu rtsa gsum bzhes pa shing pho spre'u'i lo 1464lola dben par bzhugs
bzhed pa yang / rang gi dgung mnyam gyi mi phal cher gshegs pa dang / paN chen rin po che'i bka' lung la/ da ni dngos grub sgrub pa don du gnyer gsung ba yang dang
yang du phebs pa la sogs pa la brten nas/ de'i dbyar sos 'phyong po'i phu chos ldan lta bu gnas 'gol ba rgyang ring bar phebs bzhed pa na/ bkra shis dgon pa legs par dgongs
nas ljang gi phur bteg lo gcig gi bar du chos 'brel tshun yang mi gnang / gsol ja sbyor re las mi bzhes/ phal cher sku mtshams kho na la bzhugs/ mtshan mo gzims mal du
phebs nas skar khongs gsum tsam las mi mnal bar bzhugs stan nyin mo de'i steng du phebs nas sang nam seng gi bar du thugs dam kho na la bzhugs/ nyin rangs par gzigs rtog
gis dus 'das/ khyad par lcang gong nas mdo mangs spyan drangs

ma 'ong / phyogs gang nas phyag rtags la sogs pa mi che chung sus btang byung yang de'i lan nga la ma dri bar thob/ phran tshags kyi yo byad ster mkhan gang byung long la bed
spyod lugs ci rigs pa gyis la 'di byung nga la ma smra gsungs nas/ gzims chung tshoms su mdzad/ zhogs pa gdan thon 'phral du thog rtse mor thugs dam la bzhugs/ gsol ja
dang gung tshigs ran nas mar phebs/ de'i ring la gzigs rtog mang du gnang / yang rtse mor phebs/ phyi ja'i dus su mar phebs pa mdzad na'ang / skad cha dang zhu ba mi 'bul
ba sogs ni nyin gnyis tsam gyi bar las ma grub/ de rjes skad cha mang du zhu ba la thugs kyi dpyod pa cher mi mdzad par/ zhal rog du bzhugs par 'dug res shig slob dpon
smon lam grags pa la/ nged rang tsho tshe ji tsam thub mi shes/ 'chi khar yang 'di bgyis kyi gtam mang po mi yong / khyod rang da lta'i sdod tshugs 'di la ma mtha' byas chos
dang ci mthun du gyis 'di bas long du ma song na skyid du skyid du 'gro bar ngas khag 'khur ba yin gsungs/ byi ba lo'i ston dbu bsdus kyi rtsom pa la zug rjes dus gzings
kyi dmag 'ur langs pas sku khams myog nas brtsom 'phro la bzhag glang lo'i dpyid khar zhag res zhag re khams kyang dngas su 'gro dka' ba 'dug gsung dbu bsdus kyi 'phro
brtsams/ rnal 'byor gyi dbang phyug nam mkha' dpal ba dpon slob mang po la bka' yig rten bcas gnang nas/ kho bo nyang kha'i gsang phu dgon du yong pa'i sar byung bas/ khong
dpon slob la chos bka' 'dod mthun bgyis te zhu lan phul nas brdzangs pa/ sku mdun du son/ de nas ba ri lo tsA ba/ chos rje sman gcig pa rnams kyi rnam thar/ ye shes
snying po'i bden gnyis 'grel pa'i 'grel pa/ gsang 'dus sgron gsal gyi yi ge bzhi bcu yan gyi 'grel pa rnams brtsams/ don gnyer mang po la/ mdo sde rgyan 'grel pa dang bcas
pa/ 'byed gnyis 'grel pa dang bcas pa rnams gnang / de nas zla ba bdun pa'i nang du gnas gzhan rang dbang can zhig tu

bzhugs par bzhed pa dang / chos kyi rje spyan snga tshes gnyis rin po che'i zhal snga nas 'di phyogs su phebs na mi dgyes pa med pa'i skabs shig na/ da ni gnas gzhan zhig btsal
ba 'thad par 'dug pa'i rgyu mtshan yang thor re ba zhig gsung / sku nyams kyang ngan zhing mdzad pa gang la'ang stabs ma bde bar byung nas/ slob dpon smon lam pa khyod
song la/ spyan snga rin po che'i drung du bdag byang phyogs su 'ong bar 'dod pa'i rgyu mtshan phul/ bzhed pa dang mi 'byor ba mi 'dug na dus tshigs thag chod la shog bdag
la 'thog ci yang med/ bya ba 'di ma grub kyi bar du gzhan su la'ang ma smra/ 'dir yang ngas smra bar med gsung bas/ chos kyi rje spyan snga tshes gnyis rin po che'i zhabs
drung du de ltar phul bas/ bzhed pa dang shin du 'byor nas de'i sang nyin chibs pa rjes bzhin du 'ong ba byas nas/ slar sku mdun du 'ongs te sang rang la dus gnang yod
zhus pas dgyes ches te/ de'i mtshan mo shin du snga bar bzhengs nas ja yang yang skol kyang nam ma langs thugs dang ma 'grigs par snga mor phebs/ nam za zi'i skabs su
mchod rten chen mo la phyag nas mdzad/ chibs thog tu 'thon te byang khar phebs/ chos rje spyan snga tshes gnyis rin po che sku 'khor mang po dang bcas pas gru khar bsu ba
legs par gnang / klu khang du zhag kha yar bzhugs/ de'i skabs su byang chub mchog tu thugs bskyed pa mngon chung gis gsan/ de rjes smon ldang mkhar du bzhugs nas sgron gsal
gyi 'grel pa le'u bcu pa yan mdzad/ de nas spyan snga tshes gnyis rin po che'i drung du gsung chos mang du 'bul dgos pa'i bka' lung nan du phebs pas/ zla ba brgyad pa'i
bsham du brag khar phebs/ nang sor mi phebs pa'i dam bca' grol brtag gnyis kyi rgyud rngog pa'i rin chen rgyan 'dra'i steng nas bshad pa legs par phul te/ 'di la bka'
rgyud gcig pa'i rten 'brel dang byin brlabs yod gsung / de nas rgyud gsum gsang ba'i bshad pa sngon du 'gro ba'i dpal dus kyi 'khor lo'i rgyud 'grel gyi bshad pa

yongs su rdzogs pa/ sems 'grel skor gzhan rnams dang rnam snang mngon byang gi rgyud/ dpyid kyi thig le'i 'grel ba'i bshad pa/ dus 'khor gyi 'grel chen dpal ldan bla mas mdzad
pa'i lung / phar phyin gyi bshad pa/ gsang snying spar khab dang bcas pa dang / lam rnam bkod kyi bshad pa/ sgyu 'phrul zhi khro dang / dkyil 'khor padma brgya ldan dang
/ bla ma thod phreng rtsal dang / rta mgrin gsang sgrub kyi dbang la sogs pa gnang / de'i skabs su byams pa gling nas chos rje rin po che'i zhal ta phebs pa na/ shin
tu mjal bar rings/ sku tshe 'di la thengs cig cis kyang mjal ba zhu/ zhal rnam gnyis kyis dgung lo mthon por phebs pa yang thugs kyis dgongs par zhu gsung ba dang / chos
rje rin po che lo chen pa'i zhal snga nas kyang de mthun dang / yar rgyab nas nang so rnam pa'i zhal ta phebs pa'i tshe/ spyan snga tshes gnyis rin po che la chos mang du
phul tshar ba la brten nas phebs par zhal gyis bzhes pa'i zhu lan phul tshar ba'i rjes bzhud par nye ba'i skabs su/ da lan phyin na bar chad chen po 'ong gsung nas bshol/
'di byung ni gsal bar mi gsung ngo / de nas lho khar bzhugs ma bzhed de/ byang khar nang so nas smon ldang du mkhar las mdzad/ sa zhing mang du 'bul bas de ring rtsis bzhes
pa zhu ba'i bka' lung byung ba la'ang sa zhing gi dgos pa med pa'i rgyu mtshan sku 'khor na yod pa rnams la phyogs tsam gsung zhing bzhes pa ma gnang / yos lo la nang
cig bzhengs pa'i skabs su sku gdab la brten nas zhabs kyis phebs mi thub pa rgyun ring bar byung nas/ 'do li la spyan drangs te smon ldang du phebs/ slob dpon sang she
ba la dbu ma lag tshad gsungs/ de rjes phal cher sku mtshams kho na la bzhugs/ yos lo'i dgun snying po gsal sgron gyi brtsam pa mdzad/ dka' bcu ba grags pa mtha' yas pa la
rgyu mtshan rtsis rnams gsungs/ de'i rjes su dri med 'od kyi skar rtsis kyi mdor bsdus la bshad pa zhib par gnang / dge ba'i bshes gnyen rnam rgyal mchog pa bdag gi bla
ma'i

sku skye yin/ khong 'o rgyal yod/ dam pa'i chos la sbyar na legs po 'ong ba'i dpe yod gsung stag rtse nas gdan drangs thos bsam sgom gsum la sbyar/ 'brug gi dpyidachos rje
'brug pa gsang 'dus gsan par bzhed de/ dwags po sgam po nas zhu ba 'bul byung bas zhal gyis bzhes pas tshegs med du phebs/ gsang 'dus sgron gsal gyi bshadapa legs par gnang
/ de rjes rgyud bla gzhung rkyang dang / dbang mdor bstan pa'i bshad pa/ dbon sher 'byung gi bsdus pa'i dgongs gcig gi rtsa ba'i bshad pa rnams stsal/ gzhan yang dngos
su ma mjal na'ang gsung thos kyi sa nas chos 'brel mang du gnang / de'i dbyar 'khrul sel gyi rtsis 'phro tshol ba'i sa ris shin du mang bar mdzad/ de'i dgun chos rje rin
po che lo chen pa'i zhal snga nas phyag 'bul du phebs pa la shes rab kyi pha rol du phyin pa sgom pa'i rim pa gsungs/ chos rje spyan snga rin po che bsnyen par rdzogs pa'i
mkhan po mdzad/ chos rje rin po che nam pa'i zhal snga nas kyis gsol ba nan tan du btab pa'i ngor sha ba ra'i gzhung chung la brten nas lam yan lag drug po zung 'jug 'ba'
zhig gis bgrod pa'i khrid lugs dang / dus zhabs snyan rgyud da dang / bka' 'bum gyi lung la sogs pa mang po gnang / sbrul lo'i sos ka rgyud bla'i Ti ka chen po brtsom
par gsol ba btab pas zhal gyis bzhes te rtsom pa la zug pa'i nyin/ gzims khang nang na dpon slob gnyis las mi bzhugs pa la sa g.yo ba'i cho 'phrul chen po byung / gzhan
sus kyang ma tshor bar 'dug zla ba bzhi pa la zug nas brgyad pa'i tshes bco lnga la legs par grub/ spyan gyis nyin nub dgongs pa tsam las med kyang bshad pa dang lung 'dren
la sogs pa thams cad sngar spyan gyis gzigs pa bas tshegs chung zhing rgyas pas/ thams cad ngo mtshar du gyur pas mtshon te/ rtsom pa gang gnang na'ang / snga gzigs zhib
mo dang 'grel ba sogs ji ltar mdzad pa'i don thugs bsam gyis gtan la phab rjes/ lung 'dren gyi skabs so sor khol 'don gnang rting / yi ge ci tsam zin pa ltar zhal nas
spod ba ma gtogs/ rtsom stan gyi

thog du bsgyur 'god snon 'brid mang po mi dgos pa la zhal nas/ ngas brtsom stan gyi snon 'brid bsam mno kho nas byed pa yin pas/ mang du bcos mi dgos pa yin zhes gsung ngo
/ rta lo'i dpyid chos rje spyan snga tshes gnyis rin po che'i drung du/ rdzogs chen rdo rje zam pa'i skor rnams dang de'i sos ka ye shes grub pa'i bshad pa/ rgyud gsum gsang
ba'i bshad pa la sogs pa/ dbyar chos rje rin po che nam pa'i zhal sngar dpal dus kyi 'khor lo'i mchog dbang / chos rje rgyal sras pa'i cho ga'i steng nas dbu ma lugs
dang sems tsam lugs gnyis ka'i sems bskyed kyang mang po la gnang / smon ldang gi chab cung zad ma 'phrod pa la brten nas/ rta lo zla ba brgyad pa'i tshes nyi shu la ljang
'phrang chos rdzong du phebs/ shes rab kyi pha rol du phyin pa'i sgom rim dang / sgyu 'phrul gyi bshad rgyud thal ba'i rgyud kyi stod nas le'u 'ga'i Ti ka mdzad/ zla ba
dgu pa'i nang du sku khams shin du snyung dus/ mtshan ma ngan pa mnal lam du bzlog tshul sngar smos so/ de rjes dge ba'i bshes gnyen kha cig la dpal brtag pa gnyis pa'i
rgyud kyi bshad pa/ shes rab kyi pha rol du phyin pa'i sgomarim/ rdo rje snying 'grel gyi bshad pa/ spo to ba'i dpe chos kyi lung la sogs pa gnang / lug lo'i sos rmangs do
ha'i rnam bshad/ yon tan mtha' yas par bstod pa'i bsdus don/ 'jig rten las 'das par bstod pa'i Ti ka la sogs pa mdzad/ de'i dbyar spyan snga tshes gnyis rin po che'i drung
du rta mgrin lha bzhi'i dbang phul dus tshe bum la byin brlabs kyang mtshan ma chen po'ang byung / sku mtshams cung zad cig gsengs nas sgam po rin po che dpon slob rnams
dang mjal/ de'i ston mdo sde rgyan gyi 'grel bshad kyi dbu tshugs/ dgun lte'u ra gdan sa ba chag lo rin chen chos kyi rgyal po ba phebs nas/ rin chen shing rta'i bshad
pa/ rgyan bdun gyi bshad pa dang / sgron gsal le'u bcu pa yan gyi Ti ka'i lung ma bshad la sogs pa dang / skad dod dang

'bel gtam shin du mang bar gnang / khong gis sa ris kyi zhabs tog phul nas rtsis la 'khrul sel gyi rtsis 'phro legs par bkod/ lug lo zla ba bcu gnyis pa'i bsham du pho brang
tshong 'dus su phebs nas chos rje rin po che nam pa'i zhal snga nas dang / chos rje rin po che lo chen pa rnam gnyis la/ snyan rgyud rdo rje zam pa'i dbang yongs su rdzogs
pa/ khrid gzhung bshad la sogs pa'i chos skor thams cad gnang nas gzhan la ston par bka' gnang / de'i nyin sku khams shin du dwangs nas chos rnams kyang babs pa cig byung
bas/ de ring khams dwangs chos legs par byung / de khyed rang rnam gnyis kyi byin brlabs su 'dug gsung / bsnyen par rdzogs pa cha mang po'i mkhan por gsol ba btab pa
bzhin zhal gyis bzhes nas gnang / bdag gis mjal nas thog mar sha wa ra'i sbyor drug gi gzhung gtso bor bzung nas lam yan lag drug po mngon sum 'ba' zhig gis 'ded pa'i khrid
lugs shin du rgyas pa dang / rgyud gsum gsang ba'i bshad pa dang / bka' 'bum las chos tshan shin du mang ba'i lung / gzhan yang don gnyer rnams la chos kyi 'brel pa mang
du gnang / kun bzang rtse pa khu dbon pa'i bsnyen rdzogs kyi mkhan po mdzad/ slar chos rdzong du phebs nas sku mtshams shin du dam par bsdams/ bdag gis gsol ba btab pa'i
ngor/ sbyor drug gi khrid yig ba rtsom pa mdzad/ me pho spre'u lo'i ston/ bdag gis jo bo rin po che mjal zhing mtshur phu gnas nang 'khor te/ mngon par dga' ba'i chos
rdzong gi rgyal chen brag mgor bsdad cing / dpon slob nyung 'dus sku mtshams bsdams nas/ lo de'i hor zla dgu pa'i tshes nyer bzhi'i snga dro nas bzung ste/ bya lo zla ba
gsum pa'i bar du/ nyin re ltar snga thun phyi thun gnyis kyi ring la/ dpal dus kyi 'khor lo'i bshad pa yongs rdzogs grub pa'i rjes su/ bu rin po che dang 'jam dbyangs chos
mgon pa'i rgyud 'grel gyi mchan/ chos rje bla ma'i dus 'khor Tika chen/ rgyud phyi ma rnams kyi lung / rdo rje snying 'grel gyi bshad pa/ lta 'dod mdor bstan don dam bsnyen
pa dang / dbang mdor bstan gyi

'grel pa sA dhu pu tras mdzad pa'i lung / dpe med 'tsho'i sbyor drug dang / nyi ma dpal ye shes kyi 'grel pa/ mtshan brjod 'grel pa nyi ma dpal ye shes kyis mdzad pa/ rin chen
sgrom lde'i bshad pa dmyal pa hrul pos mdzad pa/ dus zhabs snyan rgyud/ grub chen yu mo'i gsal sgron bzhi/ gsang 'dus 'grel pa sgron gsal gyi bshad pa/ rim lnga/ spyod
bsdus/ 'jam dpal zhal lung / grol thig sbyor bdun rnams kyi bshad pa/ dkyil chog bzhi brgya lnga bcu pa/ bdag sgrub pa/ gtor ma chen po'i cho ga tshogs 'khor gyi cho ga
sgrub thabs kun bzang la sogs pa dang / bshad rgyud rdo rje phreng ba/ dgongs pa lung ston/ ye shes rdo rje kun las btus pa/ lha mo bzhis zhus/ rgyud phyi ma/ brtag gnyis
kyi rgyud rnams kyi bshad pa/ brtag gnyis kyi nA ro 'grel pa'i lung / gsang snying spar khab dang bcas pa'i bshad pa'i sngon du sgro phug pa'i chos lnga dang / lam rnam
bkod kyi bshad pa la sogs rnying ma'i skor shin du mang ba dang / sangs rgyas ye shes kyis mdzad pa'i bsam gtan mig gi sgron ma'i lung / tshad ma rigs thigs dang / rgyud
bla ma dang / mngon rtogs rgyan seng ge bzang po'i 'grel pa dang bcas pa dang / dbu ma 'jug pa dang / spyod 'jug rnams kyi bshad pa/ rtsis kyi sa ris rgyu mtshan rtsis dang
bcas pa/ ka lA pa'i dbu nas ming le yan tsam gyi sa ris/ rta mgrin lha bzhi dang snyan rgyud rdo rje zam pa'i dbang dang khrid gzhung bshad la sogs pa shin du mang ba/
rig pa'i rtsal dbang bco brgyad/ a ro snyan rgyud kyi khrid skor/ rmangs do ha'i rnam bshad kyi steng nas bshad pa/ chos rje phyogs pa'i sbyor drug gi srog 'dzin yan gyi
khrid/ kun spangs pa'i yan lag phyi ma gnyis kyi khrid yigaphyogs pa'i ngos sprod dang bcas pa/ gsang 'dus kyi nag khrid kyi skor rnams/ a bha yA'i man ngag snye ma/ zhi
byed rma lugs kyi gtor dbang / rma'i lag khrid bcu drug gi khridayig rog gis mdzad pa'i steng nas de'i khrid dang / rma lugs kyi gdams pa shin du mang ba/

lam 'bras dpe mdzod ma'i skor tshang ma/ grub pa sde bdun/ de kho na nyid bcu pa lhan skyes rdo rje'i 'grel pa dang bcas pa'i bshad pa/ byang chub sems dpa'i sa/ sdom pa nyi
shu pa'i 'grel pa zhi ba 'tshos mdzad pa bslab btus/ shes rab kyi pha rol du phyin pa brgyad stong pa/ mdo ting nge 'dzin gyi rgyal po/ 'brug pa'i khrid chen brgyad/ 'jam
dbyangs mgon po'i yig cha'i steng nas thub lnga'i khrid skor/ rje rin po che blo bzang grags pa'i lam rim chung ba/ sngags rim/ bde mchog Ti ka bla ma lnga bcu pa dang
rtsa ltung rnam bshad/ drang nges rnam 'byed la sogs pa dang / mkhan chen las kyi rdo rje'i bka' 'bum/ rnam snang mngon byang gi rgyud phyi ma dang bcas pa/ de nyid 'dus
pa/ rdo rje rtse mo/ dpung bzang / legs grub/ bsam gtan phyi ma/ dpa' bo gcig grub/ phyag rdor dbang bskur/ gsang ba spyi rgyud/ rab gnas mdor bsdus kyi rgyud/ dpal mchog
dang po/ sangs rgyas thod pa/ bde chen ral gcig sdom 'byung / rdo rje mkha' 'gro/ phag mo mngon 'byung / nges brjod bla ma/ kun spyod/ khrag 'thung mngon 'byung / phyag
chen thig le/ ye shes thig le/ de kho na nyid kyi sgron ma rdo rje snying po rgyan gyi rgyud/ rtog bdun/ rtog gsum/ gtam rgyud kyi rtog pa/ gdong drug gshed dmar kyi rgyud
rim par phye ba bcu dgu pa/ rnam snang sgyu 'phrul dra ba la sogs pa shin du mang ba bka' drin du mdzad pa'i dus su/ sku nyams kyang sngar bas bzang ba/ sku khams shin
du dwangs pa/ bzhes stobs kyang shin du che ba byung ba rnams dpon slob rnam par dag pa'i stobs las byung ba yin no zhes/ rje lo chen la sogs pas bsngags pa gnang ngo /25
deb ther sngon po sogs brtsams pa/sa pho khyi lo 1478lola deb ther sngon po che ba'i brtsom pa gnang zhing / dwags po rab 'byams pa la dus 'khor dbu zhabs kyi don thams
cad skam bshad du mdzad/ de rjes khong rang gis rgyud 'grel gzigs te ma bde ba dang dka' ba'i gnas la dri gtug gis gtan la phab/ de'i ston bdag byang ris nas 'khor rjes/
dpon slob thams cad la zla phogs stsal zhing / de'i

ring la dpyid kyi thig le'i 'grel pa'i bshad pa dang / mtshan brjod kyi rgya dpe'i steng nas skad dod sprod pa dang / naro dong sprugs kyi dbang la sogs pa mang du gnang /
de'i dgun bdag gis gsol ba btab pa'i ngor phar phyin gyi Tika chen dpag bsam gyi snye ma/ 'jig rten dang 'jig rten las 'das pa'i lam gyi rten rnam par bkod pa rab tu gsal
ba'i sgron ma dag gi brtsom legs par grub/ de rjes rten 'brel sgra sgrub kyang brtsams/ mkha' 'gro rgya mtsho'i 'grel pa gru gzings klog pa la snyan legs par gtad de mchan
yang 'ga' re btab/ snon gyi zla ba la dge ba'i bshes gnyen kun dga' rgyal mtshan pa la/ slob dpon zla ba grags pa'i tshig gsal nag 'byam dang / byang chub sems dpa'i spyod
pa la 'jug pa'i shes rab le'u rnams dris lan gyis gtan la phabs nas/ bsam pa las byung chos kyi sgo mo phye te gsang sngags lam gyi gnad mang du stsal bar mdzad do/
de yan chad du kha cig rab tu byung ba'i mkhan po/ kha cig la dge tshul brlab pa sbyin pa/ kha cig bsnyen par rdzogs pa'i mkhan po/ las kyi slob dpon dang / gsang ste ston
pa dang / dge bsnyen gyi bslab pa dang / bsnyen gnas kyi sdom pa sbyin pa dang / sems bskyed mdor bsdus res byang chub tu sems bskyed bcug pa dang / gsang sngags kyi rjes
su gnang ba dang / dbang bskur zhing lha'i sgrub thabs phog pa dang / bsgom pa'i man ngag mdor bsdus gnang ba la sogs pa ni shin du mang bar yod de/ spyir gyis chos kyi
sgo mtha' dag par gsung yang / dbang bskur ba dang bslab pa skyor ba'i mkhan slob la shin du 'dzem/ khyad par bslab pa bskyar ba byung na nges par bsnyel 'ong / rdzogs
rims kyi gnad mtha' dag gsung yang khrid 'debs pa la shin du 'dzang / zab mo'i don gsung ba yang gang zag de'i dbang po brtags shing / sngags pa gtso bor gyur na bskyed pa'i
rim pa'i skor shas che ba dang / sde snod 'dzin pa mang du tshogs na grub mtha'i bshad pa shas che bar 'ong ba dang / rnal 'byor la gnas pa gtso bor gyur na/ zab gnad
gsung ba shas che'o zhes

grags so/ chos gang gsung yang snga gzigs phyi gzigs mdzad pa dang / gang zag gzhan gyi Ti ka la brten nas gsungs pa dang / gzhan 'gog pa kho na lhur len pa la sogs pa ni mi
mdzad/ sku lus bsrangs nas/ thog mar dbu zhabs kyi don thams cad hril te dril nas gsung / gzhung so so'i dka' gnad kyi skabs su/ bka' dang mkhas pa tshad ldan gyi bzhed
pa thams cad dpang por mdzad nas shes bya gzhi nas bslang ste/ chos thams cad chos gcig gi steng du phab/ chos thams cad kyis chos gcig 'chad de/ 'ben phyi rol du mi tshol
bar mde'u rtse nang bstan nas gang zag so so'i rgyud dang sbyar nas/ nyan pa po rang gis khong du chud ma chud pa la 'thad mi 'thad kyi brgal brtag zhu zhing nyan chog
pas/ yin min gyi dri ba zhus pa la mi dgyes pa med bzhin du rmed par mdzad pa la/ gdul bya'i blo gros dang brtson 'grus kyis lcogs na nyin mtshan song ba ma tshor ba gsung
/ de yang bstan bcos gsungs pa la snga ba rta nag tu spyod 'jug gsungs pa/ rnam bshad brtsams pa la snga ba sgron mar dbu ma 'jug pa'i Ti ka brtsams pa/ dbang bskur ba
la snga ba rdo rje 'dzin pa bkra shis rgya mtsho ba la sgyu 'phrul zhi ba'i dbang gnang pa/ rgyud gsungs pa la snga ba ston pa rin chen dpal bzang la dpal dus kyi 'khor
lo gsungs pa/ khrid btab pa la snga ba dmar ston chos rje la sbyor drug gnang ba'i 'og tu nam rgyal la lam rnam bkod kyi khrid btab pa deyin no/ sa mo phag gi lo'i 1479loston
rgyab/ chos rje rin po che lo chen phebs nas/ zhag nyi shu'i bar du bsnyen bkur rgya cher zhus shing / rdo rje snying 'grel gyi bshad pa/ bi ma la'i rig pa'i rtsal dbang
bco brgyad/ a ro'i snyan rgyud la sogs pa gnang / rdo rje snying 'grel ji ltar gsungs pa ltar 'phral du zin bris btab pas dgyes nas bsngags pa mdzad/ lo de'i dgun zla
'bring po la/ jo bos mdzad pa'i bden gnyis kyi Ti ka dang / cho 'phrul gyi zla ba la byang chub lam sgron dang / dbu ma'i man ngag gi bshad pa rnams brtsams/ lcags pho
byi ba lo'i 1480lodgun/

dpal sa ra ha pas mdzad pa'i do ha mdzod tshigs su bcad pa bzhi bcu pa rgyal po do ha dang / mi zad pa'i gter mdzod man ngag gi glu tshigs su bcad pa brgyad cu pa btsun mo
do ha zhes pa dang / de kho na nyid kyi man ngag tshigs su bcad pa bcu gnyis pa rnams kyi 'grel pa/ slob dpon smon lam grags pas bskul ba'i ngor rtsom pa gnang zhing / spyan
phyes pas gsal bar gyur pa'i tshe/ lcags mo glang gi lo 1481lozla ba gsum pa la/ bdag phyag 'bul dang 'dod chos 'phrod zhu bar/ yang dgon pho brang du slebs/ jo bos mdzad
pa'i lam sgron bden gnyis dbu ma'i man ngag rnams kyi gzhung gi phyag dpe bsnams nas bshad pa rgya chen po dang / mdo sde rgyan 'grel pa dang bcas pa'i bshad pa rgyas
pa sogs mang du gnang / chos kyi rje lo chen gyi zhal snga nas phebs/ zur du dpal dus kyi 'khor lo'i mchog dbang dang / bde mchog stod 'grel gyi bshad pa gsan pa'i zhor
la kho bos kyang legs par zhus so/ de'i rting du/ dpon sa spyan snga tshes gnyis rin po ches gsol ba btab nas/ sa lugs kyi rdo rje phur pa'i dbang / drag po sgrol dbang
dang bcas pa gnang ba'i phyags phyir bdag gis zhus pa'i sta gon gyi dgong mo/ byin brlabs kyi mthus kho bo cag la rmi ltas bzang po'ang byung / skabs der/ nang so don yod
rdo rje rgyal pos mngon chung gis sku mdun du mjal chos kyi 'brel pa'ang bzheng pa ltar stsal/ de dang khang nyer bya pa khri dpon bkra shis dar rgyas pas mjal zhing / chos
kyi 'brel pa zhus nas/ sde dpon de dag gus pa dang ldan par gyur to/ 26 ma 'ongs pa'i dus kyang sems dpa' chen po'i rnam par thar pa rgyun mi 'chad pa zhes pa ni/sku
tshe 'di nyid kyis bstan pa la phan pa dang sems can gyi don rlabs po che yun ring du mdzad pa'i dge ba'i rtsa ba mtha' dag kyang / rgya ba ma pham pa la sogs pa'i gsung
rabs yongs su 'dzin pa'i byang chub sems dpa'i spyod pa phul du byung ba 'grub pa'i ched du dmigs pa yin te/ ji skad du/ rje btsun ma pham nyid kyi mthu/ kho nas bdag ni
legs drangs te/ dga' ldan gnas su theg chen gyi/

chos la yang dag spyod par shog ces bya ba la sogs pa rgyud bla'i 'grel bshad de kho na nyid rab tu gsal ba'i me long gi mjug tu dge ba bsngos pa lta bu'o/ lo de nyid kyi spyi
lo 1481zla ba bcu pa'i sgang nas gsol dang cung zad 'grib pa dang / mgur glo mang tsam ma gtogs bsnyel ba med na'ang / thugs dam gyi ltas zhing gzhan du dgongs pa gtad
pa'i mtshan ma byung tshul bka' shog chos kyi rgyal po spyan snga gong ma chen po'i drung dang / stag lung rin po che kun mkhyen ngag gi dbang po dang / chos kyi rje lo
chen gyi zhal snga nas la gnang ba dang / bdag lho rgyud du tsa ri tra'i gnas nang nas 'khor te/ chos rgyal lhun por yong dus phebs pas/ zhal slob mchog dman bar ma mtha'
dag gis so sor chos sde tha dad du sku rim rgya chen po bsgrub cing gsol ba btab kyang / mtshan ltas bzang po ma byung ba ltar/ zla ba bcu gcig pa'i tshes nyer brgyad la/
zhi ba chen po'i dbyings su snyoms par zhugs pa nas/ ji srid thugs dam ma grol gyi bar du nam mkha' shin du 'jam pa nyin mtshan thams cad du byung la/ slob dpon rin po
che gzhon nu dbang phyug dang / slob dpon smon lam grags pa gtso bor gyur pa'i dam tshig rnam par dag pa rnams kyis mchod cing / zla ba bcu gnyis pa la/ rtses thang gi gra
sa chen po sogs su/ spyan snga gong ma chen po dang / chos kyi rje lo chen zhabs kyis/ rje de nyid kyi dgongs rdzogs kyi 'gyed chen po dang / gdung mchod rgya cher mdzad
cing / bdag gis kyang tshes bcu'i snga dro dge 'dun lnga stong tsam la 'gyed ci 'byor pa bshams te/ phyi dro sku gdung rin po che gos dar gyi na bza' dang bcas pa zangs
gser las grub pa'i mchod rten du bzhugs su gsol nas/ sku tshad dang mnyam pa'i gzims mal du bzhugs pa'i mkhar ba las grub pa'i sku 'dra/ yang dgon gyi rgyab tu phyi rten
ye shes mchod rten tshad cheb bzhengs pa/ slob dpon smon lam grags pas do dam bgyis shing / chos kyi rgyal po spyan snga gong ma chen pos/ gtsug lag khang du nang rten
rje btsun byams pa'i sku li ma bzhengs pa rnams kyi rab tu gnas pa'ang grub bo/ de nas chu pho byi ba'i lo zla ba gsum

pa'i tshes brgyad kyi sred sku gdung rin po che ngo mtshar ba'i ltas dang bcas te mngon par sbyangs shing / gdung ring srel gyi tshogs phal cher dad pa dang ldan pa rnams kyi
mchod pa'i rten du gyur la/ gdung tsha mang po sngar mal bzhugs pa dang / khyad par du zhal ko gdan sa chen po thelagyi rten gyi khrod dang / dbu thod ril po dga' ldan
ma mo'i lha chen gyi thugs kar bzhugs so/ mtshungs pa med pa'i dpal ldan bla ma mchog gi rnam thar ni/ bdag gis bskul nas slob dpon smon lam grags pas legs sbyar ba/ de
la gzhi byas sgro bskur bral zhing gsal bar bkod pa'i dges/ skye ba kun du mgon po de yis rjes su 'dzin gyur cig bla ma rnams kyi lo rgyus ji snyed pa/ sgro 'dogs tshig rgyan
brtsom la mi dgyes shing / rang babs dngos gnas brjod la bsngags mdzad pas/ dgongs pa nyid las gzhan du ma spos so/ yon tan mang po rang gis bsgrags so zhes/ snyigs
dus log rtog can la sbed dgos pa'ang / 'di na cung zad gsal bar smos pa la/ mngon par dad rnams skal ba bzang ba yin/ dpal ldan bla ma mkhan chen thams cad mkhyen pa don
gyi slad du mtshan nas smos te gzhon nu dpal gyi rnam par thar pa yon tan rin po che mchog tu rgyas pa'i ljon pa zhes bya ba/ rje btsun de nyid zhi bar gshegs nas lo grangs
sum bcu so bdun la babs pa/ me mo glang gi lo 1517 lozla ba bzhi pa'i tshes bcu drug gi snga dro'i dus dge ba la/ shAkya'i dge slong chos kyi grags pas/ dpal bde chen
yangs pa can gyi gtsug lag khang du sbyar ba'i yi ge pa ni rin chen bkra shis zhes bya bas bgyis te grub pa/ phyogs dus kun tu dge legs 'phel bar gyur cig// //

